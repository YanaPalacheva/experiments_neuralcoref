Banka Great American prohlásila, že její představenstvo schválilo vytvoření holdingové společnosti, která by umožnila spořitelnám provádět netradiční bankovní aktivity podle nového federálního zákona.
Prvořadým úkolem navrhované holdingové společnosti by bylo dovolit bance Great American pokračovat v aktivitách výstavby nemovitostí, prohlásila.
Tyto aktivity v loňském roce vytvořily 26.1 miliónu provozního zisku.
Ale podle společnosti Great American se takové zisky podle federálního zákona z roku 1989 nezapočítávají této spořitelně ze San Diega do nových požadavků na kapitalizaci.
Aby byl zákon splněn, měl by mít nový útvar pro nemovitosti oddělenou kapitálovou strukturu.
Navrhovaná holdingová společnost by také sloučila banku Great American v San Diegu a její spořitelnu v arizonském Tucsonu do jediné společnosti v San Diegu s federálním oprávněním.
Jak uvedl mluvčí Great American, od sloučení se očekává, že ročně na administrativních nákladech ušetří 1 milión dolarů.
