Czy zawaleniu się autostrady I-880 można było zapobiec?
To pytanie zadawali sobie wczoraj inżynierowie budowlani oraz urzędnicy transportowi w Kalifornii, gdy służby ratownicze podjęły próbę wydostania 250 osób spod betonowych płyt dwupoziomowej autostrady Nimitz w Oakland, która zawaliła się podczas wtorkowego trzęsienia ziemi.
Jak podaje agencja Associated Press, wczoraj pod koniec dnia po inspekcji okolicy gubernator Kalifornii, George Deukmejian, rozpoczął badanie przyczyn katastrofy, wskazując, że jej powodem mogłyby być wady konstrukcji.
Najważniejszym skutkiem zniszczenia tego 2,5-milowego odcinka autostrady jest śmierć ludzi, którzy zginęli w swoich samochodach.
Jednak pojawiają się też pytania o wytrzymałość infrastruktury na wypadek większych trzęsień ziemi, które mogą pojawić się w przyszłości.
– Mogło to nastąpić dwa lata przed ponownym otwarciem mocno uczęszczanej arterii, która pomaga połączyć Oakland z San Francisco, a koszt wybudowania nowego odcinka autostrady mógł wzrosnąć do ponad 250 mln dol. – powiedział Charles J. O’Connell, zastępca dyrektora okręgu Caltrans (Departamentu Transportu Kalifornii) w Los Angeles.
Caltrans w Sacramento oceniło, że łączne straty spowodowane zawaleniem się autostrady wyniosą ok. 500 mln dol.
Tragedia na autostradzie odbija się także szerokim echem w Los Angeles, gdzie politycy wypowiadali się wczoraj przeciwko planom wprowadzenia dwóch poziomów na autostradach Los Angeles do 1994 r.
Caltrans planuje dodać drugi poziom dla autobusów i samochodów firmowych na 2,5-milowym odcinku autostrady Harbor na południe od Los Angeles, niedaleko stadionu Memorial Coliseum.
Inspektor hrabstwa Los Angeles, Kenneth Hahn, wczoraj wzywał do walki z wprowadzeniem dwóch poziomów na drogach w tym rejonie.
– Caltrans porzucił już kiedyś wprowadzanie dwóch poziomów we wczesnych latach 70. po trzęsieniu ziemi, które zniszczyło odcinki autostrady na północ od Los Angeles – wyjaśnił O’Connell.
Tamte wstrząsy miały ponad 6 stopni w skali Richtera, wtorkowe trzęsienie było silniejsze.
Dlaczego więc w ogóle brać obecnie pod uwagę przebudowę autostrad?
– Nie mamy już miejsca na budowanie szerszych autostrad w Los Angeles, więc jedyny sposób to iść w górę – powiedział O’Connell, przyznając jednocześnie, że jest wiele przeszkód, wśród których jedną z ważniejszych jest koszt całego przedsięwzięcia.
Jeśli zaś chodzi o kwestie bezpieczeństwa, O’Connell twierdzi, że dwupoziomowe autostrady budowane dzisiaj ze wzmocnionymi, betonowymi, grubszymi kolumnami wytrzymają wstrząsy o mocy 7,5 do 8 stopni w skali Richtera.
Wczoraj były znane jedynie wstępne przyczyny zawalenia się autostrady Nimitz.
Jednak większość inżynierów budownictwa uważa, że przyczyną tak dużych zniszczeń było niewłaściwe wzmocnienie kolumn, które podtrzymywały jezdnie, a także to, że grunt pod autostradą to w większości składowisko odpadów i przy większym trzęsieniu staje się bardzo niestabilny.
Dwupoziomowa droga, zaprojektowana w połowie lat 40., a ukończona w 1957 r., była podtrzymywana przez kolumny, którym najwidoczniej brakowało stalowych wzmocnień, w jakie wyposażane są autostrady dzisiaj.
– Choć filary miały długie metalowe pręty biegnące przez nie pionowo w celu wzmocnienia, najwidoczniej brakowało im odpowiedniej liczby metalowych „powiązań”, które biegną poziomo przez kolumny – powiedział Leo Parker, inżynier budownictwa z Los Angeles.
Caltrans dzisiaj używa zmodyfikowanego projektu, który opisuje Leo Parker, ze spiralnymi stalowymi prętami w środku.
Jednakże w przypadku autostrady Nimitz brak takiego dodatkowego wzmocnienia spowodował, że trzony kolumn skruszyły się i wygięły pod ciężarem drugiego poziomu, co doprowadziło do zgniecenia kierowców, którzy tkwili w korkach godzin szczytu na niższym poziomie, prawie 15 stóp poniżej.
Komisja prowadząca dochodzenie w sprawie katastrofy nie znalazła jeszcze wytłumaczenia dla faktu, że wzmocnienie nie wytrzymało.
Caltrans wzmocnił budowę autostrady w 1977 r. w ramach 55-milionowego ogólnostanowego projektu, używając stalowych kabli do powiązania poziomów autostrady z kolumnami i zabezpieczenia konstrukcji przed chwianiem się podczas trzęsienia.
Rzecznik prasowy Caltransu w Sacramento, Jim Drago, odmówił podania nazwy firmy budowlanej, która wykonała prace wzmocnienia konstrukcji.
– Kwestia odpowiedzialności za zapadnięcia się jezdni i wiaduktów będzie kręcić się wokół tego, czy rząd podjął „należytą dbałość” o zbudowanie i utrzymanie konstrukcji – mówi John Messina z Tacoma w stanie Waszyngton, adwokat specjalizujący się w sprawach cywilnych i dotyczących odszkodowań.
Równie dobrze odpowiedzialność za katastrofę może ponosić firma sprowadzona w celu wzmocnienia konstrukcji.
– Efekty trzęsienia ziemi z pewnością rodzą pytania o to, czy aby została zachowana należyta dbałość – mówi Messina.
– Zważywszy na charakterystykę sejsmiczną rejonu zatoki, wydaje się, że trzęsienie ziemi o sile 6,9 to zdarzenie, które można przewidzieć.
Jim Drago z Caltrans bronił pracy agencji na autostradzie Nimitz.
– Praca została wykonana dobrze – powiedział.
– Ogólnie rzecz biorąc, mieliśmy poważne trzęsienie ziemi o znaczącym czasie trwania i było to coś, czego konstrukcja nie mogła wytrzymać.
Jak na ironię, Caltrans w tym roku rozpoczął prace nad drugą częścią wzmocnień przeciwsejsmicznych autostrad w całym stanie, tym razem opakowując kolumny autostrad w „stalowe koce” celem ich wzmocnienia.
– Jedynie wiadukty wspierane na pojedynczych rzędach kolumn stanowiły priorytet, a autostradę Nimitz, wspartą na podwójnym rzędzie kolumn, pozostawiono – wyjaśnił rzecznik Caltransu.
– Powodem jest technologia, która uniemożliwia nam dostawienie dodatkowych kolumn tam, gdzie ich nie ma – powiedział.
Charles McCoy z San Francisco oraz John R. Emshwiller z Los Angeles mieli swój wkład w powstanie tego artykułu.
