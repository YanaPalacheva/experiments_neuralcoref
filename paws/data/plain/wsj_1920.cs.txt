Bílý dům dělá vše pro to, aby jej nikdo nemohl nařknout, že k této krizi přistupuje lehkomyslně.
Po kalifornském zemětřesení prezident Bush se svými poradci včera ráno vlétl do víru činností spojených se zemětřesením.
Něco z toho bylo nutné, aby se k obětem dostala federální pomoc, ale leccos vypadá, že vzniklo především proto, aby se vytvořil dojem, že Bílý dům jedná.
Bush a jeho poradci byli po tom, co v aljašských vodách ztroskotal naftový tanker Exxon Valdez a na pobřeží Karolíny udeřil hurikán Hugo, nařknuti z toho, že reagují příliš pomalu a zřejmě nechtějí, aby se tato obvinění nyní opakovala.
Bílý dům tedy oznámil, že první dnešní zprávy o zemětřesení dostal Bush od náčelníka štábu Johna Sununua v 6.30.
Dopoledne měl Bush dva telefonáty od viceprezidenta Dana Quayleho, který je v Kalifornii, natočil televizní prohlášení, kde vyjádřil svoji účast, podepsal vyhlášení katastrofy, dostal písemnou zprávu od Federální agentury pro krizové řízení (FEMA) a navštívil vedení agentury FEMA.
Bush sám v podstatě přiznal, že se on a jeho poradci snaží odvrátit kritiku.
Při návštěvě FEMA Bush řekl, že doufá, že tentokrát bude na působení tohoto úřadu pro krizové situace "méněstížností" a dodal, že agentura za svou reakci na hurikán Hugo "dostalaza vyučenou".
Bílý dům již mluví o tom, že Bush o víkendu navštíví místo kalifornského zemětřesení.
Navštívil i místa zničená hurikánem Hugem, avšak až poté, co jej k tomu vybídli místní činitelé.
