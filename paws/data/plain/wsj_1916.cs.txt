Bylo bývalo možné předejít zřícení silnice I-880?
To je otázka, kterou si včera pokládali stavební inženýři a kalifornští dopravní úředníci, když záchranáři začali pracovat na hrůzostrašném úkolu pokusit se vyprostit zpod betonových trosek patrové dálnice Nimitz Freeway v Oaklandu, která se zřítila během úterního zemětřesení, nejméně 250 obětí.
Tisková agentura Associated Press uvedla, že guvernér Kalifornie George Deukmejian po prohlídce oblasti včera večer požádal o prošetření zřícení dálnice, přičemž neštěstí přičetl nevyhovující konstrukci.
Dopad zřícení tohoto 2,5mílového úseku silnice se tragicky měřil na zmařené životy.
Existují však i jiné dlouhodobé následky, které vyvolávají závažné otázky ohledně schopnosti kalifornské infrastruktury odolat velkému zemětřesení.
Mohlo by docela dobře trvat dva roky, než bude hojně používaná tepna, která pomáhá spojit Oakland a San Francisco, znovu otevřena a náklady na vybudování nového úseku dálnice by se mohly vyšplhat na více než 250 milionů dolarů, sdělil Charles J. O'Connell, náměstek obvodního ředitele Kalifornského ministerstva dopravy v Los Angeles, kterému se říká Caltrans.
Úřad Caltrans v Sacramentu uvedl, že celková škoda na zřícené silnici se odhaduje kolem 500 milionů dolarů.
Důsledky tragédie na dálnici se odrážejí také v Los Angeles, jelikož místní politici včera protestovali proti plánům postavit do roku 1994 patra na dálnicích v Los Angeles.
Caltrans plánuje přidat druhé patro pro autobusy a autoparky nad střední část 2,5mílového úseku dálnice Harbor Freewary, který se nachází přímo na jih od Los Angeles, poblíž stadionu Memorial Coliseum.
Člen rady kraje Los Angeles Kenneth Hahn včera slíbil, že bude proti zavedení pater v této oblasti bojovat.
Caltrans se vzdal patrových dálnic na počátku 70. let, když zemětřesení v okrese Sylmar v roce 1971 zničilo části dálnice právě na sever od Los Angeles, vysvětlil O'Connell.
Toto zemětřesení mělo sílu 6.1 stupně Richterovy škály, úterní bylo
Tak proč se teď ještě uvažuje o stavění pater na dálnicích?
"VL. A. už nám na budování dálnic došlo místo a jediné místo kam pokračovat, je nahoru," tvrdí O'Connell, ačkoli uznává, že existuje mnoho překážek včetně nákladů.
Ohledně bezpečnosti však tvrdí, že dvoupatrové dálnice postavené dnes ze silně vyztuženého betonu a silnějších sloupů, které se po zemětřesení v okrese Sylmar vyžadují, by měly odolat katastrofálnímu zemětřesení o síle 7.5 až 8 stupňů Richterovy škály.
Důvody kolapsu dálnice Nimitz Freeway byly včera nejasné.
Většina stavebních inženýrů však zkázu přisoudila nedostatečné výztuži sloupů, které podpíraly patra, a skutečnosti, že země pod dálnicí je především zavážka a při větším zemětřesení může být nestabilní nebo "tekutá".
Tato dvoupatrová vozovka, navržená v polovině 40. let a dokončená roku 1957, byla podepřená sloupy, které očividně postrádaly jakoukoli ocelovou výztuž, která se dnes v silnicích používá.
Leo Parker, stavební inženýr z Los Angeles, řekl, že i když sloupy měly pro zpevnění svisle uložené dlouhé kovové tyče, očividně postrádaly dostatečné množství kovových "smyček",které procházejí sloupem vodorovně.
Dnes Caltrans používá alternativu konstrukce, kterou Parker popisuje, se spirálovitými ocelovými tyčemi uvnitř.
V případě dálnice Nimitz Freeway však nedostatek takových podpěr způsobil, že se jádro sloupů rozdrolilo a prohnulo pod tíhou druhého patra, přičemž rozdrtilo řidiče, kteří byli o necelých 15 stop níže natěsnaní jeden za druhým v dopravní špičce.
Představitelé zmíněného státního úřadu neměli žádné okamžité vysvětlení, proč výztuž nevydržela.
Caltrans tuto silnici vyztužil v roce 1977 jakožto část 55milionového celostátního projektu, přičemž k připevnění pater dálnice k sloupům a prevenci toho, aby se při zemětřesení stavba nenaklonila, použil ocelová lana.
Mluvčí úřadu Caltrans Jim Drago v Sacramentu odmítl uvést strojírenskou firmu, která výztuž vyrobila.
Odpovědnost za zřícení mostu a silnice bude záviset na tom, zda vláda věnovala výstavbě a udržování těchto staveb "přiměřenoupéči", tvrdí John Messina, prvník z Tacomy ve Washingtonu zabývající se újmou na zdraví, který se specializuje na případy návrhů a udržování silnic.
Odpovědná by mohla být také firma, která byla objednaná na zesílení konstrukce.
Následky zemětřesení jistě vyvolávají otázky, zda byla poskytnuta přiměřená péče, tvrdí Messina.
Vezmeme-li v úvahu seismickou historii oblasti zátoky, "zdáse mi, že zemětřesení o síle 6.9 je předvídatelná událost".
Drago z úřadu Caltrans práci úřadu na dálnici Nimitz Freeway obhajoval.
"Prácebyla provedena řádně," řekl.
"Vpodstatě jsme měli silné zemětřesení dlouhého trvání a to ta stavba prostě nemohla ustát."
Caltrans letos paradoxně začal pracovat na druhé etapě seismického zesílení dálnic ve státě, přičemž tentokrát balí sloupy dálnic do "ocelovýchplášťů", aby je vyztužil.
Nejvyšší prioritu však měly pouze mosty podepřené jednou řadou sloupů a dálnice Nimitz Freeway, podepřená dvěma řadami, byla vynechána, vysvětlil Drago.
"Důvodemje, že technologie je taková, že stavby s více sloupy nejsme schopni zmodernizovat," uvedl.
Do tohoto článku přispěli Charles McCoy ze San Franciska a John R. Emshwiller z Los Angeles.
