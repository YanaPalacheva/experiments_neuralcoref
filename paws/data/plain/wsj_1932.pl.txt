Na początku notowań ceny ropy znacznie wzrosły, czego przyczyną była obawa o poważne zniszczenia kompleksu rafinerii w rejonie San Francisco spowodowane trzęsieniem ziemi, wzrost jednak szybko się zatrzymał, gdy stało się jasne, że działalność związana z ropą naftową nie została mocno ograniczona.
Bazując na podstawie mało dokładnych informacji, gracze na rynku w Tokio w ciągu nocy rozpoczęli podbijanie cen ropy naftowej.
To ożywienie udzieliło się rynkom europejskim, gdzie handlowcy wciąż zakładali, że trzęsienie ziemi zniszczyło rozległe zakłady rafineryjne w rejonie San Francisco.
Do wczorajszego poranka większa część świata nie była w stanie połączyć się z San Francisco telefonicznie.
Ceny West Texas Intermediate podbito o więcej niż 20 centów za baryłkę na wielu zamorskich rynkach.
Na otwarciu Nowojorskiej Giełdy Towarowej West Texas Intermediate podniosło ceny na dostawy listopadowe o 10 centów za baryłkę, osiągając 20,85 dol., wciąż bazując na przekonaniu, że rafinerie zostały zniszczone.
Zgodnie z danymi handlowymi w rejonie San Francisco ok. 800 tys. baryłek ropy naftowej dziennie, czyli ok. jedna trzecia całego potencjału rafineryjnego w Kalifornii, jest poddawana obróbce.
Niewiele wcześniej niż rok temu nawet pogłoska o zamknięciu dużej rafinerii z zachodniego wybrzeża wystarczyła, by wszcząć ożywienie w obrębie kontraktów terminowych, ponieważ rynek paliwowy jest tak wrażliwy na wahania.
Jednak wczoraj rano przedstawiciele niektórych większych rafinerii na zachodnim wybrzeżu, włączając Chevron Corp., Exxon Corp. oraz Shell Oil Co. z Royal Dutch/Shell Group oznajmiły, że ich rafinerie nie zostały zniszczone i kontynuują działalność w normalnym trybie.
Większość z nich przyznała, że zamknęła rurociągi naftowe z ostrożności, ale nie odnotowała żadnych bezpośrednich zniszczeń.
Według ich doniesień terminale naftowe również w większości nie doznały uszkodzeń.
– Trudno sobie wyobrazić poziom spekulacji na rynkach, zważywszy, że nikt nie był w stanie dostać się do San Francisco – powiedział jeden z prezesów przedsiębiorstwa z branży naftowej.
Po potwierdzeniu braku zniszczeń rafinerii ceny ropy spadły, kończąc dzień na poziomie 20,56 dol. za baryłkę, co oznacza spadek o 19 centów.
Ceny benzyny w dostawie listopadowej spadły o 1,26 centa na galonie, czyli do 54,58 centów.
Ceny oleju opałowego osiągnęły poziom 60,6 centów, ze spadkiem o 0,45 centów.
– Ogólnie rzecz biorąc, rynek bazował na dwóch sprzecznych tendencjach – powiedział Nauman Barakat z Shearson Lehman Hutton Inc.
– Jedną z nich jest panika związana z trzęsieniem ziemi w San Francisco, co jest pozytywne.
Ale gdy ten czynnik został wyeliminowany, handlowcy zyskali i skoncentrowali się na rezerwach cen ropy – dodał Barakat.
Po zamknięciu rynku we wtorek Amerykański Instytut Ropy Naftowej odnotował, że zapasy ropy wzrosły o 5,7 mln baryłek w tygodniu zakończonym w piątek, co handlowcy uznali za trend zniżkowy.
Jednak niektórzy gracze na rynku wciąż uważają, że spekulacja dotycząca trzęsienia ziemi mogła mieć większy wpływ na rynki ropy naftowej.
Jak twierdzi Bakarat: problem tkwi w tym, że z pozoru wszystko jest w porządku na powierzchni, ale nie wiadomo, czy rurociągi naftowe nie doznały uszkodzeń strukturalnych czy jakichkolwiek innych.
Na innych rynkach towarowych wczoraj.
Miedź:
Ceny kontraktów terminowych obniżyły się po wykazaniu poprawy sytuacji na rynku pracy w sektorze.
Grudniowy kontrakt spadł o 1,85 centa na funcie do 1,26 dol.
Według jednego z analityków pracownicy z kopalni miedzi Cananea w Meksyku, która nie działała od ogłoszenia jej bankructwa przez rząd Meksyku pod koniec sierpnia, mają powrócić do pracy.
Analityk powiedział, że zajmie to od dwóch do trzech miesięcy, zanim kopalnia zacznie wydobywać miedź w znaczących ilościach.
Dodał także, że mimo iż nie było dotąd żadnego oficjalnego komunikatu, strajk w kopalni w Highland Valley w Kolumbii Brytyjskiej, który trwał ponad trzy miesiące, jest uznany za zakończony.
Inny analityk stwierdził, że wznowienie działania kopalni w Cananea może nie być tak bliskie, jak niektórzy oczekują.
– Wciąż trwają negocjacje w sprawie ew. redukcji miejsc pracy, co było kwestią krytyczną przez cały czas – powiedział.
Niemniej analitycy zgadzają się, że rosnące prawdopodobieństwo, że te dwa duże zakłócenia w dostawach będą pomyślnie rozwiązane, wpłynęło na rynek.
W normalnych warunkach obie te kopalnie są dużymi dostawcami miedzi do Japonii skupującej ją na światowych rynkach.
Pierwszy z analityków powiedział, że zarówno Japończycy, jak i Chińczycy kupili miedź wcześniej w Londynie, ale od tego czasu zakupy osłabły, jako że sytuacja z dostawami, przynajmniej długoterminowo, poprawiła się.
– Od jakiegoś czasu uwaga koncentruje się na podaży miedzi, a dobry popyt jest brany jako pewnik – powiedział ów analityk.
– Teraz, gdy sytuacja podażowa wydaje się poprawiać, najlepsze dla handlowców byłoby przerzucenie uwagi na stronę popytu.
Zauważył, że według wczorajszego raportu Departamentu Handlu o tym, że liczba rozpoczętych inwestycji na rynku budowlanym we wrześniu spadła od sierpnia o 5,2% do 1,26 mln w skali roku, co jest najniższym poziomem od siedmiu lat.
– W połączeniu z tymi czynnikami także inne raporty ekonomiczne sugerują spowolnienie gospodarcze, co może oznaczać ograniczone zużycie miedzi – powiedział.
Cukier.
Ceny kontraktów terminowych wydłużyły wtorkowe zyski.
Marcowa dostawa zakończyła się zwyżką o 0,16 centa za funt do 14,27 centa przy dwudniowym zysku w wysokości 0,3 centa.
Według jednego z handlowców Japonia oznajmiła, że wysokość dostaw cukru z Kuby na mocy obecnych zobowiązań wynosi jedynie 40 tys. ton.
Komunikat został nadany z powodu wtorkowych doniesień, że Kuba opóźni dostawy do Japonii przewidziane na ten rok, przesuwając je na początek przyszłego roku.
Handlowiec powiedział, że ilości wspomniane w japońskim komunikacie są tak małe, że praktycznie nie mają znaczenia.
Jeden z analityków stwierdził, że według jego oceny rynek wciąż jest do pewnego stopnia wspierany z powodu opóźnienia kubańskich zbiorów plonów z powodu złych warunków pogodowych.
Handlowiec powiedział, że rzeczywistym czynnikiem, który utrzymuje ceny kontraktów terminowych bez zmian, mogą być Indie.
Kraj ten kupił ostatnio 200 tys. ton cukru i spodziewano się, że będzie poszukiwał podobnej ilości w zeszłym tygodniu, co jednak nie nastąpiło.
– Wiadome jest, że Indie potrzebują cukru i najwidoczniej oczekiwanie na jego zakup daje rynkowi zasadnicze wsparcie – powiedział handlowiec.
Żywy inwentarz i mięso.
– Przewiduje się, że Departament Rolnictwa zakomunikuje jutro, że liczba bydła w 13 głównych stanach z ranczami spadła na dzień 1 października w porównaniu do poziomu sprzed roku o 4% do 8,21 mln – powiedział Tom Morgan, prezes Sterling Research Corp. z Arlington Heights w stanie Illinois.
Ceny bydła wzrosły w ostatnich tygodniach, bazując na spekulacji, że rządowy raport kwartalny zasygnalizuje bardziej ograniczone dostawy bydła.
Oczekuje się między innymi, że rząd oznajmi, że liczba młodego bydła przeznaczonego do chowu oborowego podczas kwartału spadła o 3%.
Chowy oborowe tuczą bydło do uboju, więc spadek oznacza, że produkcja wołowiny spadnie tej zimy.
Istotnie niektórzy analitycy spodziewają się, że rząd zakomunikuje, że liczba młodego bydła umieszczanego w oborach we wrześniu w siedmiu dużych stanach rolniczych spadła o 8% w porównaniu do poziomu z września 1988 r.
