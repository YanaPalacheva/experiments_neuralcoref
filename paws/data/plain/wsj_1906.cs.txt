Etická komise sněmovny oficiálně obvinila poslance Jima Batese (demokrata za Kalifornii) ze sexuálního obtěžování dvou zaměstnankyň, ale nedoporučila formální disciplinární řízení.
Poslanec Bates uvedl, že rozhodnutí přijal, ale jedna z obětí, Dorena Bertussiová, veřejně označila vedení případu etickou radou za "absurdní".
Více než rok poté, co Bertussiová napsala stížnost, vydala komise "pokárání",které uvádí, že poslanec Bates připustil jednání porušující sněmovní řád zakazující diskriminaci zaměstnanců na základě pohlaví.
Komise nařídila poslanci Batesovi napsat Bertussiové a druhé stěžovatelce, Karen Drydenové, omluvné dopisy.
Poslanec Bates prohlásil, že dopisy napíše tak, jak mu bylo nařízeno.
"RozhodnutíEtické komise v této záležitosti akceptuji," řekl.
Komise také poslance Batese varovala, že jakékoliv další porušení "můževyústit v doporučení zvážit disciplinární řízení".
Bertussiová se ale zeptala: "Kdorozumný by podával další stížnost k Etické komisi?"
Poslanec Bates veřejně požádal voliče o odpuštění a byl minulý listopad znovu zvolen 60 % hlasů.
