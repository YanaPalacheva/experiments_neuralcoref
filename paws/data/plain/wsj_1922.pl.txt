Śmiercionośne drżenia ocenione na 6,9 stopni w skali Richtera, które wstrząsnęły rejonem Zatoki San Francisco, były znacznie słabsze niż te z czasów wielkiego trzęsienia ziemi z 1906 r., które oceniano na 8,25 stopnia.
– Różnica jedynie 1,35 punktu na skali stworzonej przez Charlesa Richtera z CalTech w latach 30. oznacza, że dawniejsze trzęsienie ziemi było od 10 do 20 razy silniejsze – twierdzi Lane Johnson, dyrektor stacji sejsmograficznej Uniwersytetu Berkeley w Kalifornii.
– Ziemia pękła wzdłuż ciągnącego się od 20. do 30. mili odcinka uskoku San Andreas we wtorek – dodał Johnson.
W 1906 r. pęknięcie było długie na 300 mil i szerokie na kilka stóp.
Choć epicentrum wtorkowych wstrząsów było usytuowane 10 mil na północ od miasta Santa Cruz i 50 mil na południe od San Francisco, zniszczenia nimi spowodowane obiegły wybrzeże w na pozór przypadkowy sposób.
Największe jednak zniszczenia dotknęły budynków i dróg znajdujących się na składowiskach odpadów, tak było w przypadku dzielnicy Marina w San Francisco oraz mostu Bay Bridge – dwóch rejonów największych dewastacji.
– Wysypisko śmieci z nieubitą ziemią może sprawiać wrażenie stabilnego, ale w momencie wstrząsów zachowuje się jak płyn – powiedział w wywiadzie telewizyjnym Douglas Segar, profesor nauk geologicznych na Uniwersytecie Stanowym w San Francisco.
– Takie podłoże jest niczym wzór patchworkowej kołdry.
Nasze trzęsienie było bardzo podobne do tego z Mexico City, gdzie ogromne zniszczenia powstały daleko od epicentrum.
Lane Johnson ze stacji sejsmograficznej w Berkeley twierdzi, że teren wysypiska jest solidny, jeśli jest on odpowiednio zbity.
– Można posadowić na nim pale i wznosić konstrukcje.
Przytoczył przykład dzielnicy finansowej San Francisco, gdzie wiele nowych wieżowców ze stali i szkła przetrwało niemalże bez szwanku.
– Jednak kwestiami porządku publicznego zaistniałymi po trzęsieniu ziemi będzie trudno się odpowiednio zająć – powidział Lane Johnson.
– Czas skupienia uwagi publicznej jest zawsze krótki – dodał.
– Od wielu lat wiemy, że mamy mnóstwo starych niewzmocnionych budynków ceglanych i kamiennych.
Jednemu ze starych budynków, Golden State Bank Building na Front Street, fasada z żółtej cegły odpadła na skutek wstrząsów, pozostawiając otwarty kawałek trzeciego piętra, podczas gdy sterty zakurzonych cegieł runęły na przyległą ulicę, o centymetry omijając tłumy przechodniów i samochodów w godzinie szczytu.
– Wzmacnianie takich starych budynków jest możliwe – powiedział Johnson – ale wszystko rozbija się o pieniądze.
Budynki te stanowią niebezpieczeństwo.
Wiemy, że ono tam jest.
I wcześniej czy później, musimy coś z tym zrobić.
Pośpiech jest zwielokrotniony z powodu trzęsienia ziemi w tym tygodniu – mimo że było ono bardzo silne i z wieloma wstrząsami wtórnymi, nie uwolniło wystarczająco dużo stłumionego napięcia i nie można wykluczyć kolejnych, także większych trzęsień ziemi w najbliższym czasie.
– Duże wstrząsy mogą wciąż nadejść – stwierdził Johnson w wywiadzie.
– Rejon zatoki ma trzy bardzo niebezpieczne uskoki: San Andreas, Hayward oraz Calaveras.
Wtorkowe trzęsienie ziemi nie rozwiązało naszego problemu.
Tak już jest w Kalifornii.
