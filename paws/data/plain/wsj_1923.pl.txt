Coca-Cola Co. może zintensyfikować rynkowe wojny wokół coli.
Firma zapowiedziała, że będzie testować z początkiem przyszłego tygodnia w Charlotte w stanie Karolina Północna bezkofeinową wersję swojej flagowej marki, Coca-Cola Classic.
Testy odbędą się także w innych miastach, choć jeszcze nie zostały one wskazane.
– Jeśli wszystko pójdzie dobrze, produkt trafi do krajowej sprzedaży w przyszłym roku – powiedział rzecznik prasowy Coca-Coli.
Po zamieszaniu, jakie towarzyszyło zmianie formuły Coca-Coli w 1985 r., firma była niechętna do modyfikacji marki Classic.
Jednak obecnie gigant rynku napojów bezalkoholowych zdaje się być chętny do podjęcia wyzwania.
– Nazwa Classic Coke ma ogromną wartość, która wcześniej nie była promowana – mówi Jesse Meyers, wydawca magazynu branżowego „Beverage Digest”.
Rzecznik prasowy Coca-Coli powiedział, że bezkofeinowa Cola Classic powinna pomóc podnieść wartość sprzedaży oryginalnej marki.
Istotnie, analitycy powiedzieli, że to właśnie m.in. brak nowych produktów wpływa na ograniczony wzrost sprzedaży w przemyśle spożywczym.
Według „Beverage Digest” Coca-Cola obecnie wygrywa z Pepsi na rynku dietetycznych bezkofeinowych napojów typu cola, ale jest w tyle za Pepsi w sprzedaży słodzonych bezkofeinowych napojów tego typu.
Coca-Cola wprowadziła bezkofeinową colę słodzoną w 1983 r., bazując na swojej oryginalnej recepturze.
W 1985 r. przerzuciła się na formułę bezkofeinową.
Według rzecznika prasowego firma rozpatrywała możliwość wprowadzenia bezkofeinowej Coli Classic na rok.
Rzecznik dodał także, że duży wzrost sprzedaży innych bezkofeinowych napojów bezalkoholowych sprawił, że teraz nadszedł właściwy moment na zmiany.
