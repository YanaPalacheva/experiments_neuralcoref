Společnosti Ciba-Geigy Ltd. a Chiron Corp. oznámily, že prodloužily svou nabídku na společnost Connaught BioSciences Inc., ohodnocenou na 866 milionů kanadských dolarů (736 milionů amerických dolarů), do 27. října.
Tyto společnosti dříve řekly, že nechtějí nabídku zvýšit, aby se vyrovnaly konkurenční nabídce od Institutu Merieux S. A. za 37 kanadských dolarů za akcii, což činí 942 milionů kanadských dolarů.
Řekly ale, že nabídka 30 kanadských dolarů za akcii, která měla skončit v pondělí, může být dále prodloužena nebo změněna.
Vlastníkem společnosti Merieux, výrobce očkovacích látek sídlícího ve francouzském Lyonu, je z 51 % francouzský státní podnik Rhone-Poulenc S. A.
Ciba-Geigy je velký farmaceutický podnik sídlící v Basileji ve Švýcarsku.
Chiron, další farmaceutický koncern, sídlí v Emeryville v Kalifornii.
Connaught je podnik na výrobu očkovacích látek a biotechnologický výzkum.
Nabídka Institutu Merieux na Connaught sídlící v Torontu se dostala do problémů s kanadskou vládou, která minulý týden sdělila společnosti Merieux, že není přesvědčena, že navržená transakce by přinesla Kanadě "pouzeprospěch".
Očekává se, že funkcionáři společnosti Merieux se dnes sejdou v Ottawě s federálními zástupci a budou o rozhodnutí mluvit.
