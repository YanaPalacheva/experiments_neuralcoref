Firma Dow Chemical Co. oznajmiła, że jej dochód netto w trzecim kwartale spadł o 6,8% w stosunku do zeszłorocznego rekordowego kwartału.
Spadek przerwał pasmo 10 kwartałów, w których Dow odnotowywał wzrosty zysku.
Wynik firmy netto z trzeciego kwartału spadł do 589 mln dol., czyli 3,29 dol. na akcję, podczas gdy rok temu było to 632 mln dol., czyli 3,36 dol. na akcję.
Sprzedaż w ostatnim kwartale wzrosła o 2% do 4,25 mld dol. z 4,15 mld dol. sprzed roku.
Według raportu końcowego giełdy papierów wartościowych Dow zamknął dzień na poziomie 94,63 dol. na akcję, odnotowując wzrost o 75 centów.
Rzecznik prasowy firmy powiedział, że Dow zgadza się z prognozami analityków, że zyski na koniec roku wyniosą ok. 4,60 dol. na akcję, w porównaniu do zeszłorocznego zysku 2,4 mld dol. netto, czyli 12,76 dol. na akcję.
Mimo to wypowiedź ta wzbudza niepewność, czy Dow poprawi wyniki na tyle, by pobić zeszłoroczny zysk netto z czwartego kwartału w wysokości 3,44 dol. na akcję, czyli 635 mln dol.
Dow zarobiłby w ciągu roku 14,85 dolarów za akcję, gdyby osiągnął wynik taki jak w czwartym kwartale zeszłego roku.
Zanim przedstawiciele Dow ogłosili w lipcu plan zakupu 67% Marion Laboratories Inc., sygnalizowali, że firma zarobi w tym roku mniej niż 15 dol. na akcję.
Jak powiedział rzecznik prasowy firmy, zakup mógł dodatkowo obniżyć tegoroczne zarobki.
Firma nie powiedziała dokładnie, jaki wpływ będzie miał zakup Marion na zyski w roku 1989.
Spadek zysku w trzecim kwartale Dow przypisuje kilku czynnikom, takim jak malejące ceny polietylenu i innych podstawowych chemikaliów, spowolnienie gospodarki USA i silniejszy kurs dolara, który sprawił, że zamorski eksport z USA stał się droższy.
Innym problemem był 7-proc. wzrost kosztów operacyjnych w czasie, gdy zysk wzrósł tylko o 2%.
Przez pierwsze dziewięć miesięcy roku Dow zarobił 2,06 mld dol., czyli 11,41 dol. na akcję, o 17% więcej w porównaniu do zeszłorocznego 1,76 mld dol., czyli 9,32 dol. na akcję.
Sprzedaż za ostatnie dziewięć miesięcy wzrosła o 7,7% do 13,34 mld dol. z 12,38 mld za analogiczny okres roku ubiegłego.
