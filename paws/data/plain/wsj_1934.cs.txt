Jak uvedli výzkumní pracovníci, byl na Pittsburské univerzitě u více než 100 pacientů použit nový lék, který zabraňuje odmítnutí transplantovaných orgánů.
Tento lék, který je stále ve fázi experimentů, dosud neschválil Úřad pro kontrolu potravin a léčiv (FDA) a nejsou známy jeho dlouhodobé účinky.
Výzkumní pracovníci ale tvrdí, že tento lék pod názvem FK-506 by mohl do transplantací přivést revoluci snižováním škodlivých vedlejších účinků a výskytu odmítnutí.
Hlavní překážkou při zhruba 30000 transplantacích orgánů prováděných po celém světě ročně je právě odmítnutí.
Výzkumníci začali tento lék používat v únoru u pacientů, jimž byly transplantovány ledviny, játra, srdce a slinivka břišní.
Z 111 transplantátů byly odmítnuty pouze dva.
Tento lék, objevený roku 1984, se metabolizuje z půdních plísní nalezených v Japonsku.
Pittsburští pacienti jsou první lidé, jimž byl tento lék, který vyrábí společnost Fujisawa Pharmaceutical Co., podán.
"Jsmejím šokováni, protože pracuje tak rychle," řekl včera dr. Thomas E. Starzl, vedoucí transplantačního programu na Pittsburské univerzitě, na tamější tiskové konferenci.
"ho za lék zachraňující život, jako lék na AIDS," řekl dr. John Fung, imunolog na Pittsburské univerzitě.
Výzkumníci říkají, že se domnívají, že FK-506 je 100krát efektivnější než cyklosporin, tradiční látka proti odmítnutí, který vyrábí švýcarský farmaceutický gigant Sandoz Ltd.
Povzbuzují je také relativně mírné vedlejší účinky léku FK-506 ve srovnání s cyklosporinem, který může způsobit ledvinové selhání, nemocnost, nevolnost a jiné problémy.
"Zaúspěch se draze platí vedlejšími účinky [cyklosporinu]," řekl dr. Starzl.
Dr. Fung řekl, že FK-506 nebude dostupný na trhu ještě nejméně rok a že proces schválení v FDA obvykle trvá tři až pět let.
Na rozšíření tohoto experimentálního programu mimo Pittsburskou univerzitu, jejíž nemocnice provádí nejvíce transplantací na světě, neexistují žádné pevné plány.
Výzkumníci nedokázali odhadnout cenu léku, až vstoupí na trh, ale uvedli, že FK-506 umožní zkrátit pobyt pacientů v nemocnici o 50 % a u příjemců transplantátů snížit počet krevních testů, které se používají ke sledování dávek cyklosporinu a dalších léků.
Dr. Starzl uvedl, že výzkum z velké části financoval Národní institut zdraví a univerzitní fondy a že společnost Fujisawa nedala nemocnici žádné granty.
Uvedl, že výzkumný tým nemá na léku žádný finanční podíl.
"Užšest měsíců známe účinky tohoto léku a své lidi nabádáme, aby akcie společnosti nekupovali," řekl dr. Starzl a dodal, že profitování z léku FK-506 by nebylo etické.
