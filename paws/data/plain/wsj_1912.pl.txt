– Republika Południowej Afryki wynegocjowała ze swoimi największymi zagranicznymi wierzycielami nowe porozumienie dotyczące długu w wysokości ok. 8 mld dol. – powiedział Chris Stals, prezes banku rezerw RPA oraz naczelny negocjator długu kraju.
Nowe porozumienie będzie trwało przez 3,5 roku począwszy od 1 lipca 1990 r., czyli daty wygaśnięcia obecnego porozumienia.
Obwieszczenie zbiega się z rozpoczęciem konferencji Commonwealth w Kuala Lumpur, na której zaplanowano dyskusję na temat propozycji odnowionych sankcji dla Republiki Południowej Afryki, w tym ruchów blokujących podpisanie nowego porozumienia o długu.
Podobnie jak w przypadku poprzedniej umowy, także i nowe porozumienie pokrywa dług wobec wierzycieli zagranicznych przez sektor prywatny.
Porozumienie wzywa południowoafrykańskich dłużników do spłat w ośmiu transzach, począwszy od grudnia przyszłego roku.
Umorzenie długu będzie kształtowało się na poziomie 1,5% całej jego kwoty, wzrastając do 2,5% w lutym 1991 r. oraz do 3% w sześciomiesięcznych odstępach po tym czasie.
Skorygowana rezerwa będzie uwzględniona przy przekształceniu roszczeń krótkoterminowych wobec członków porozumienia na długoterminowe wobec innych wierzycieli.
Roszczenia te będą spłacalne po 10 latach.
Zagraniczny dług niewchodzący w skład zadłużenia wobec uczestników porozumienia – który Chris Stahl ocenił na 12 mld dol. – nie będzie podlegał tym zasadom spłaty, bo nie jest przedmiotem porozumienia.
