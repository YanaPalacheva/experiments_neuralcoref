KALIFORNIE BOJOVALA s následky zemětřesení v oblasti zátoky.
Poté, co následné otřesy otřásly oblastí Sanfranciské zátoky, záchranáři pátrali v sutinách po osobách, které přežily úterní zemětřesení, a obyvatelé města si razili cestu ulicemi zasypanými sklem.
V Oaklandu se naděje na nalezení dalších osob přeživších pod nánosem betonu a oceli po zhroucení mezistátní rychlostní silnice, postupně vytratily.
Při zemětřesení v dopravní špičce, které v délce 100 mil podél zlomu San Andreas napáchalo škody za miliardy dolarů, bylo nahlášeno nejméně 270 mrtvých a 1400 zraněných.
Bush tuto oblast označil za oblast hlavního dopadu katastrofy a aby se předešlo rabování, byla povolána armáda.
Komisař nejvyšší baseballové ligy řekl, že třetí zápas světové série mezi týmy Giants a Athletics se bude hrát v úterý na stadionu Candlestick Park.
HONECKER BYL VYTLAČEN z funkce čelního představitele Východního Německa uprostřed sílících nepokojů.
Tento 77letý představitel státu, který dohlížel na stavbu Berlínské zdi, byl zbaven funkce v průběhu zasedání 163členného Ústředního výboru Komunistické strany ve Východním Berlíně.
Honecker, o němž se uvádělo, že je po srpnové operaci močového měchýře nemocný, řekl, že rezignuje ze zdravotních důvodů.
Ve funkci ho nahradil šéf vnitřní bezpečnosti, 52letý Egon Krenz, zastánce tvrdé linie, který rychle vyloučil jakékoli sdílení moci s prodemokratickými skupinami.
Honeckerův odchod následoval po týdnech pouličních protestů a hromadných odchodů východních Němců, kteří byli jeho vládou zklamáni, do Západního Německa.
MAĎARSKO PŘIJALO změny ústavy, aby vytvořilo demokratický systém.
Na zákonodárném shromáždění v Budapešti, které bylo celostátně přenášeno v televizi, parlament naprostou většinou hlasů schválil změny, jež formálně ukončí nadvládu jedné strany v zemi, do příštího léta stanoví pravidla svobodných voleb a zřídí úřad prezidenta státu, který nahradí 21člennou radu.
Země byla přejmenována na Maďarskou republiku.
Dříve byla, stejně jako jiné státy sovětského bloku, známá jako "lidovárepublika".
Po rozpuštění Komunistické strany Maďarska v tomto měsíci a jejím nahrazení Socialistickou stranou podle západního vzoru následovalo hlasování o nových zákonech.
Raketoplán Atlantis, vyslaný na oběžnou dráhu z mysu Canaveral na Floridě, a jeho pětičlenná posádka kosmonautů vypustili jadernou energií poháněnou kosmickou sondu Galileo k letu na planetu Jupiter.
Výzkumná mise tohoto kosmického robota v hodnotě 1.4 miliardy dolarů má trvat šest let.
Návrat raketoplánu do Kalifornie je naplánován na pondělí.
Jihokorejský prezident Roh vystoupil na společném zasedání sněmovny a senátu a vyzval k trpělivosti vůči požadavkům Spojených států na otevření trhů v Soulu pro větší sortiment amerického zboží, přičemž řekl, že obchodní otázky budou "ke vzájemné spokojenosti".
Rovněž uvedl, že jakýkoli "náznakoslabení" obranného závazku Spojených států vůči Soulu může mít tragické následky.
Úřad pro sčítání lidu oznámil, že 13.1 % americké populace, neboli 31.9 milionu lidí, žilo v roce 1988 v chudobě.
Loňská hodnota klesla z 13.4 % z roku 1987 a ukázala, že míra chudoby klesala pátý po sobě jdoucí rok.
Příjem na jednoho obyvatele se zvýšil o 1.7 % na 13120 dolarů, avšak střední příjem rodiny klesl o 0.2 %.
Bushova vláda obvinila izraelského premiéra Šamira z toho, že "neužitečnými"a negativními prohlášeními znesnadňuje mírové úsilí na Středním východě.
Šamir v úterý prohlásil, že je ochoten riskovat politický konflikt se Spojenými státy ohledně záměru Egypta uspořádat otevřené izraelsko-palestinské rozhovory, proti nimž vystupuje premiérovo politické seskupení Likud.
Poprvé od revoluce vedené Castrem před třiceti lety byla Kuba zvolena do Rady bezpečnosti Organizace spojených národů.
Volby proběhly na základě tajného hlasování Valného shromáždění.
Spojené státy proti zařazení Kuby coby delegáta rady Latinské Ameriky otevřeně nevystoupily.
Vládní úředníci uvedli, že Britská předsedkyně vlády Margaret Thatcherová prohlásila na zasedání Britského společenství národů v Kuala Lumpuru v Malajsii, že sankce proti jižní Africe byly "krajněnezodpovědné".
Jiné národy však na zahájení tohoto shromáždění 49 národů Británie a jejích bývalých kolonií naléhavě žádaly další či důraznější embarga s cílem ukončit apartheid.
Arabští vládní představitelé v Saúdské Arábii uvedli, že rozhovory libanonských zákonodárců, které proběhly před třemi týdny s cílem ukončit libanonskou občanskou válku, patrně nepřinesou žádný výsledek.
Křesťanští zákonodárci trvají na tom, aby předtím, než budou souhlasit s politickými změnami posilujícími roli národa Muslimů ve vládě v Bejrútu, byla syrská vojska stažena z Libanonu.
Poté, co byl v úterý zavražděn soudce nejvyššího soudu v Medellinu, vstoupili kolumbijští soudci do 72hodinové stávky za účelem prosazení bezpečnostních požadavků.
K vraždě se přihlásili zdejší překupníci drog.
Ke stávce se přidala většina z 20000 soudců a zaměstnanců soudů v zemi.
