Společnost Sotheby's Inc., největší aukční dům na světě, podstupuje ohledně výsledku prodeje umění z majetku Johna T. Dorrance jr., dědice společnosti Campbell Soup Co., vysoké riziko ve stylu Wall Street.
Lidé blízcí transakci uvádějí, že oddělení finančních služeb se Dorranceovým zaručilo, že za sbírku obdrží minimálně 100 milionů dolarů bez ohledu na to, kolik budou činit nabídky za umělecká díla.
Sbírka, která obsahuje dva obrazy z rané tvorby Picassa, obraz van Gogha, Moneta, další obrazy, nábytek a porcelán, byla včera večer nabídnuta k prodeji na první ze šesti aukcí.
Jednání společnosti Sotheby's silně připomíná poskytování finanční záruky investiční bankou.
Podnik, který chce prodat akcie nebo dluhopisy, jde do některé společnosti na Wall Street, která na místě koupí cenné papíry a převezme na sebe finanční riziko hledání kupců.
Pokud by investiční banka dokázala prodat cenné papíry za vyšší cenu, než kolik zaplatila emitentovi, bude mít zisk.
Například na první aukci včera večer - v dražbě se objevili mistři impresionismu - dosáhly nabídky celkem 116 milionů dolarů.
To mírně přesáhlo odhad společnosti Sotheby's před aukcí, který byl 111 milionů dolarů.
Za normálních okolností by společnost získala 20% provizi z celkové částky.
Lidé obeznámení s transakcí však uvedli, že aukční dům se namísto toho rozhodl se tohoto procenta vzdát, aby sbírku získal, a výměnou za to obdrží vyšší podíl ze zisku, který přesáhne 100 milionů dolarů.
Obchodníci s uměním říkají, že ačkoli aukční domy občas zajistí prodejci vysoce žádaného uměleckého díla minimální cenu, závazek takové velikosti je mimořádný.
Diana D. Brooksová, prezidentka severoamerické divize společnosti Sotheby's, rázně popírá, že by společnost Dorranceovým dědicům nabídla záruku na vrácení peněz, a označila takové informace za "nepřesné".
V prodejním katalogu na křídovém papíře v pevných deskách je však nenápadně uvedeno prohlášení "společnostSotheby's má podíl na majetku uvedeném v tomto katalogu".
Mluvčí společnosti Sotheby's vysvětluje toto prohlášení tak, že "vyjadřujepřesně to, co v něm stojí.
Mají určitou výši finančního podílu" na sbírce.
"Detailyuvádět nebudeme."
Frank Mirabello, právník u právní společnosti Morgan, Lewis & Bockius z Filadelfie, který spravuje majetek Dorranceových, odmítá tato finanční opatření komentovat.
Společnost Sotheby's nabídla záruku 100 milionů dolarů, aby sbírku Dorranceových udržela z dosahu svého hlavního konkurenta, aukčního domu Christie's International PLC, přičemž společnost Christie's v průběhu řady let vyřizovala pro Dorranceovy menší prodeje.
Když se představitelé společnosti Christie's ptali, proč nebyla pro prodej sbírky Dorranceových vybrána jejich společnost, zástupci rodiny Dorranceových "řekli, že je to otázka finančního hlediska", prohlásil Michael Findlay, ředitel oddělení pro impresionistické a moderní obrazy společnosti Christie's.
Sběratelé, kteří si vydělali peníze na Wall Street, se stali více a více důležitou součástí obchodu s uměním a jejich peníze přispěly k urychlení rozvoje umění, avšak v poslední době se zdá, že jim společnost Sotheby's přízeň oplácí.
V listopadu 1987 společnost Sotheby's nabídla australskému obchodníkovi Alanu Bondovi "překlenovacíúvěr" ve stylu Wall Street ve výši přibližně 27 milionů dolarů, aby mu umožnila koupit obraz "Kosatce"od Vincenta van Gogha za 53.9 milionu dolarů.
Jednalo se o historicky nejvyšší nabídku za umělecké dílo.
Jenže společnost Sotheby's před dvěma týdny uvedla, že má obraz pod zámkem, jelikož půjčka nebyla plně splacena.
Společnost Sotheby's nabízí takovéto dohody, protože jde o trh prodejců umění, kde se alespoň jedná o nejlepší díla, říká Ralph Lerner, právní zástupce a autor knihy "ArtLaw (Právo umění)".
"se, že je na prodej mnoho uměleckých děl, avšak konkurence je silnější.
Konkurence nabízí prodejci možnost výhodnějšího obchodu," řekl.
Lidé obeznámení s transakcí uvedli, že Dorranceovi přesto obdrží podstatnou část zisku z aukce, který přesáhne 100 milionů dolarů.
Je však pravděpodobné, že společnost Sotheby's za částku, která přesáhne záruku, získá vyšší než obvyklou provizi, tzv. manažerskou provizi.
Společnost Sotheby's prodej majetku Dorranceových intenzivně propaguje.
Vloni v květnu na tiskové konferenci, kde společnost Sotheby's oznámila plány ohledně aukce, odhadla hodnotu majetku na více než 100 milionů dolarů.
Nedávno společnost Sotheby's předpověděla, že sbírka vynese 140 milionů dolarů.
V historii aukcí je to nejvyšší odhad za jednu sbírku.
Rozhodnutí dát k prodeji celou sbírku mnoho lidí překvapilo, jelikož Dorrance působil jako předseda Muzea umění ve Filadelfii a předpokládalo se, že řada děl bude darována této instituci.
Na aukci včera večer zakoupila 13 ze 44 prodaných děl galerie Aska International Gallery, akviziční jednotka pro výtvarné umění společnosti Aichi Financial, japonského konsorcia, které vlastní 7.5% podíl společnosti Christie's.
Záruka ze strany společnosti Sotheby's zatím budí ve světě umění podiv.
"Spotřebitelse musí zbavit představy, že aukční dům je nestranný prostředník," říká newyorský obchodník s uměním David Tunick.
Dodává ale, že on nemá s aukčními domy, které prodávají umělecká díla, na nichž mají finanční podíl, žádný problém a "neměloby se to schovávat někde v poznámce psané drobným písmem".
V takových situacích, říká, se dům "budesnažit prezentovat se v co nejlepším světle".
Například na vyjádření aukčního domu ohledně stavu uměleckého díla, které je určeno k prodeji, by se mělo pohlížet "velmiobezřetně", říká.
"Platebpředem v hotovosti je na všech úrovních stále víc," říká Bruce Miller, prezident společnosti Art Funding Corp., věřitele v oblasti umění.
Obchodníci a aukční domy "vědí,že když za to nenabídnou půl milionu, udělá to někdo jiný, protože až tak velká je konkurence".
Dvě malé newyorské galerie Coe Kerr Gallery a Beadleston Fine Arts v lednu vyfoukly konkurenčním aukčním domům velkou uměleckou sbírku, kterou vlastnili Askinovi, přičemž platba předem činila přibližně 25 milionů dolarů.
Mluvčí společnosti Christie's řekla, že ačkoli se aukční dům někdy vzdá provize prodejce, aby získal umělecká díla - přičemž stejně dostane provizi od kupce -, společnost Christie's finanční záruky nabízet nebude, protože "společnostChristie's se domnívá, že její hlavní úlohou je být aukčním domem, tedy zprostředkovatelem (pro kupce a prodejce), nikoli být bankou.
