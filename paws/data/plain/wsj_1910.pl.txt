Federalne Stowarzyszenie Oszczędnościowo-Pożyczkowe im. Benjamina Franklina oznajmiło, że przewiduje zaksięgowanie straty netto za trzeci kwartał w wysokości ok. 8 mln dol., czyli 1,04 dol. na akcję, w wyniku dodania 11 mln dol. do rezerw na pokrycie strat związanych z kredytowaniem.
Ta kasa oszczędnościowa z Portland w stanie Oregon z aktywami rzędu 5,2 mld dol. uzyskała dochód netto w trzecim kwartale zeszłego roku w wysokości 1,8 mln dol., czyli 23 centów na akcję.
Stowarzyszenie Franklina oznajmiło, że spodziewa się podać informacje o dochodach za ostatni kwartał w przyszłym tygodniu.
Jak poinformowała kasa, dodatkowe rezerwy związane są z możliwymi odpisami aktualizującymi niektórych aktywów będących w posiadaniu Stowarzyszenia Franklina i jego przedsiębiorstw zależnych oraz brakiem gwarancji na portfelu inwestycyjnym.
Według rzecznika prasowego instytucji związane są one także ze zmianami, które Stowarzyszenie Franklina będzie musiało wprowadzić w procedurach księgowych, aby dostosować się do nowych federalnych wymogów kapitalizacji dla kas oszczędnościowych.
Akcje firmy na krajowym nieregulowanym rynku pozagiełdowym zamknęły wczorajszy dzień na poziomie 4,25 dol., ze spadkiem o 25 centów.
