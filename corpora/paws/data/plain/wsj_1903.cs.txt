Dale Lang, který tento týden dokončil akvizici vydavatelství časopisů Ms. a Sassy, je ohledně této výzvy otevřený.
Lang připouští, že Ms. je "vtěžkých nesnázích" a že časopis Sassy potřebuje mnoho dolarů na reklamu, aby se udržel naživu.
Sedmapadesátiletý nakladatel se ale s problémy časopisů pustil rychle a odvážně do boje.
Minulý pátek řekl zaměstnancům Ms., že časopis v lednu začne vydávat bez reklam.
Lang skoncuje s drahým honem za nákladem, nemluvě o zaměstnancích odbytu, a pokusí se vydávat tento 17 let starý časopis pouze s podporou příjmů z počtu výtisků.
"Ztrátovýčasopis umí vydávat každý hlupák.
Já chci vydávat takový, který uspěje," řekl Lang.
"Cose týče Ms., je čas vydávat pro čtenáře a ne pro inzerenta."
Co se týče časopisu Sassy, který přímo soutěží s časopisem Seventeen společnosti News Corp., říká Lang, že během dvou následujících let utratí za propagaci a vylepšení časopisu 6 miliónů dolarů.
I když se Sassy od svého debutu v březnu 1988 rychle rozrostl, je terčem konzervativních lobbistů a rezervovaných inzerentů, které rozčilují prostořeké články o problémech dospívajících.
Lang řekl, že dřívější australští majitelé Sassy byli "zaslepenipaní Morálkou...
Jejich reakcí bylo nedělat nic a nechat to odeznít."
Řekl, že Sassy si ponechá svůj neuctivý tón, ale dodal: "Budemepozorně sledovat redakční obsah časopisu."
Sassy se již zotavil; náklad rychle přesáhl hranici 500000 a stránky s reklamou se letos stabilizovaly na více než 300.
Ba co víc, Lang říká, že má to, po čem všichni vydavatelé touží: vyplňuje totiž mezeru na trhu.
"Seventeenje psán spíše pro matky, ne jejich dcery," uvedl Lang.
"Sassymá ale jiného ducha.
Za měsíc dostane více dopisů, než McCall's za rok, a není to od matek.
Ze Sassy mám stejný pocit, jako z Working Woman před 10 lety."
Lang převzal Ms. a Sassy akvizicí Matilda Publications Inc. přes svou nově vytvořenou společnost Lang Communications.
Lang vlastní 70 % vydavatelství Matilda, zbytek vlastní Citicorp skrze Citicorp Venture Capital Partners.
Citicorp a Dale Lang před dvěma týdny napumpovali do nakladatelství Matilda 800000 dolarů, jen aby udrželi dveře otevřené.
Langovi gratulovali pozorovatelé sektoru k tomu, co někteří nazývají "odvážné"vedení Ms., ale jeho výkony v publikování časopisů obecně byly hodnoceny různě.
Kromě Ms. a Sassy zahrnuje společnost s malým počtem vlastníků Lang Communications časopis Success pro podnikatele a malé firmy a dva měsíčníky Working Woman a Working Mother.
Working Woman s nákladem téměř miliónovým a Working Mother s nákladem 625000 výtisků jsou pravými ukázkami velkého úspěchu.
Naproti tomu časopis Success byl celá léta nevyhraněný a bez života.
Až nyní byl atraktivně přepracován a redakční část zlepšena.
Od časopisu Success se očekává, že si polepší, přinejmenším kvůli tomu, že se jeho rival Venture, další časopis pro rostoucí firmy, položil.
Working Woman a Working Mother fungovaly jako součást skupiny Working Woman/McCall's, neúspěšného společného podniku Dalea Langa a Time Warner Inc.
Společný podnik se rozpadá, přičemž časopis McCall's byl loni v létě prodán časopisové skupině New York Times Co. za asi 80 miliónů dolarů a společnost Time Warner souhlasila se zpětným prodejem svého 50% podílu na titulech Working Woman a Working Mother Langovi.
Vedoucí pracovníci Time Inc. Magazine Co., dceřiné firmy Time Warner, uvedli, že společný podnik s Langem není dobrý.
Podnik, založený v roce 1986, byl zamýšlen jako levné a bezpečné proniknutí společnosti Time mezi ženské časopisy.
Lang překvapil Time brzy po spojení sil, když prohlásil, že cenu bude s inzerenty dohadovat individuálně, což je praktika obvyklá ve vysílání, ale mezi vydavateli časopisů je považována za tabu.
Navíc si časopis McCall's nevedl právě hvězdným způsobem.
Až do nedávného návratu na scénu zaznamenal prudké ztráty reklamních stránek a nákladu.
Vedoucí pracovníci Time si stěžovali na nekvalitní vydavatelskou práci a nakonec jeden z řídících pracovníků Time, který si nepřál být jmenován, uvedl: "Upřímněřečeno, McCall's a společný podnik byly jedna potíž."
Lang má pocit, že priority společnosti Time se změnily.
"Jejichmanagement se ihned [po vytvoření společného podniku] změnil a nemyslím, že se cítili dobře, když se dostávali do konkurenčních bojů na poli časopisů pro ženy."
Dnes je Lang přesvědčen, že jeho časopisy nabízejí něco, co mnohé jiné ženské časopisy nemají.
"přímo pro ženy na jejich úrovni," řekl.
"pasivní čtenáře."
Lang upozorňuje na to, že dokonce i Success částečně odpovídá image společnosti, protože asi 30 % jeho čtenářů jsou ženy.
Lang jmenoval šéfredaktorkou skupiny newyorské Lang Communications 43letou Carol Taberovou.
Bude dohlížet na časopisy Working Woman, Working Mother a Success a ponechá si své místo vydavatele Working Woman.
Prodejní cena McCall's - dvojnásobek toho, co Lang původně zaplatil - bude Lang Communications financovat zpětný odkup 50% podílu Time Warner ve Working Woman a Working Mother.
Lang tvrdí, že nehledá další akvizice, alespoň prozatím.
"Muselibychom vyjít ven a získat peníze v bankách, a na to teď nejsem připravený," řekl.
"Kromětoho už máme na talíři naloženo dost.
Na tom, co máme, je třeba udělat hodně práce.
