Smrtící otřesy, které ničivě zasáhly oblast Sanfranciské zátoky - silou 6.9 stupně Richterovy škály - se s velkým zemětřesením z roku 1906 o síle 8.25 stupně nedaly srovnat.
Rozdíl pouhých 1.35 stupně na škále, kterou ve 30. letech navrhl Charles Richter z Kalifornského technologického institutu, znamená, že starší zemětřesení bylo "10krátaž 20krát silnější", říká Lane Johnson, ředitel seismografického oddělení Kalifornské univerzity v Berkeley.
Johnson dodal, že v úterý praskla půda v délce 20 až 30 mil podél zlomu San Andreas.
V roce 1906 byla prasklina dlouhá 300 mil a široká několik stop.
Přestože epicentrum úterního zemětřesení bylo lokalizováno 10 mil severně od města Santa Cruz a 50 mil jižně od San Franciska, jeho ničivost se projevila na zdánlivě náhodných místech po celém pobřeží.
Největší škody však byly zaznamenány na budovách a vozovkách vystavěných na zavážce, jako je například čtvrť Marina District v San Francisku nebo most Bay Bridge - dvě oblasti, kde byly škody největší.
"Zavážka- volně ložená a nezpevněná půda - může být na první pohled pevná, ale když s ní zatřesete, chová se jako tekutina," řekl v televizním rozhovoru Douglas Segar, profesor geofyzikálních věd na Státní univerzitě města San Franciska.
"Rozestoupíse jako sešívaná deka.
Naše zemětřesení se chovalo velmi podobně jako zemětřesení v Mexico City, kde vznikly i míle od epicentra velké škody."
Johnson ze seizmografické stanice v Berkeley řekl: "Zavážkulze použít, pokud je náležitě upěchovaná.
Pak do ní můžete zarazit pilíře a stavět na ní."
Uvedl příklad finanční čtvrti San Franciska, kde řada nových skleněných mrakodrapů zůstala prakticky nedotčena.
Jenže otázky veřejných zájmů, které vyvolaly škody vzniklé zemětřesením, bude těžké řešit, předpověděl Johnson.
"Pozornostveřejnosti má krátké trvání," uvedl.
"Jižroky a roky víme, že máme spoustu starých nevyztužených cihlových (z období před 50. lety) a zděných staveb."
Na jedné staré budově, budově Golden State Bank Building na ulici Front Street, se v důsledku zemětřesení uvolnila omítka ze žlutých cihel, přičemž část třetího patra zůstala nekrytá, zatímco dolů na ulici padaly hromady zaprášených cihel a jen těsně míjely chodce a auta v dopravní špičce.
Johnson řekl, že vyztužení takových starých staveb "přijdena mnoho peněz.
Je to nebezpečné.
Ví se o tom.
A dříve či později se s tím bude muset něco udělat".
Tato nutnost se ještě zvýšila, protože zemětřesení, k němuž došlo tento týden - ačkoli bylo silné a doprovázely jej stovky následných otřesů - neuvolnilo dostatečné množství zadržované nahromaděné energie podél linií zlomu, aby zamezilo dalším a větším otřesům v brzké době.
"Tovelké nás ještě čeká," předpověděl v rozhovoru Johnson.
"Oblastzátoky má tři velmi nebezpečné zlomy, San Andreas, Hayward a Calaveras.
To (úterní zemětřesení) náš problém nevyřešilo.
Taková je realita v Kalifornii.
