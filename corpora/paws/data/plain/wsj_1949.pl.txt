Firma Morgan Grenfell Group PLC oznajmiła, że John Craven, dyrektor zarządzający grupy, przejmuje zarządzanie nad grupą bankowości komercyjnej i handlowej po sir Peterze Carey’u, który przechodzi na emeryturę.
Peter Carey pozostanie członkiem zarządu banku komercyjno-handlowego.
John Craven zyskał szerokie uznanie po skoncentrowaniu energii Morgan Grenfell w zeszłym roku na jego najważniejszych aktywnościach: finansach korporacyjnych, zarządzaniu funduszami i działalności bankowej.
W zeszłym roku Morgan Grenfell zamknął znajdujący się w trudnej sytuacji brytyjski oddział papierów wartościowych.
Craven mówi, że jego przejście na stanowisko prezesa oznacza, że będzie odgrywał mniej aktywną rolę w codziennym zarządzaniu grupą, ale dodał, że strategiczne centrum uwagi banku komercyjno-handlowego pozostaje niezmienione.
John Craven dołączył do grupy Morgan Grenfell jako dyrektor zarządzający grupy w maju 1987 r., kilka miesięcy po rezygnacji poprzedniego dyrektora zarządzającego, Christophera Reevesa, oraz innych wysokich rangą pracowników z uwagi na rolę banku komercyjno-handlowego w kontrowersyjnym przejęciu Distiller’s Co. przez Guinness PLC w 1986 r.
Morgan Grenfell doradzał Guinnessowi w tym procesie, co zakończyło się podejrzeniem, że Guinness użył sztucznych środków, by wesprzeć wartość oferty.
Morgan Grenfell powiedział, że Michael Dobson, obecnie drugi zastępca dyrektora zarządzającego grupy, przejmie rolę dyrektora zarządzającego.
Bank ogłosił także, że dyrektor finansowy David Eward przechodzi na wcześniejszą emeryturę z przyczyn prywatnych.
Jego obowiązki przejmie Anthony Richmond-Watson, który został wybrany na wiceprzewodniczącego.
Wieści o emeryturze Ewarda przychodzą dzień po tym, jak Morgan powiedział, że Christopher Whittington zrezygnował z funkcji przewodniczącego bankowej spółki zależnej Morgana, aby dołączyć do firmy zajmującej się usługami finansowymi.
Craven powiedział, że zarówno Eward, jak i Whittington planowali opuścić bank wcześniej, ale on sam namówił ich, by zostali do momentu, gdy bank będzie w dobrej kondycji.
– Jeśli istnieje jakakolwiek zależność między ich odejściem, to jest ona związana z faktem, że obaj odchodzą w momencie, gdy firma jest w całkiem dobrej formie i bardzo dobrze się rozwija – zapewniał.
W zeszłym miesiącu Morgan Grenfell oznajmił, że jego zysk przed zapłaceniem podatków wzrósł o 49,6% do 32,8 mln funtów w pierwszej połowie roku, na co wpłynął duży wzrost krajowych i międzynarodowych przedsięwzięć z dziedziny finansów korporacyjnych.
