Wytrzymawszy trzy dni ciężkiej sprzedaży, oblężony rynek pozagiełdowy Nasdaq nareszcie się odbił, intensywnie rosnąc wraz ze wzrostem obrotów.
Zbiorczy Indeks Nasdaq podskoczył o 0,7%, czyli 3,35 punktu, do 463,28 punktu.
To większy wzrost niż w przypadku Zbiorczego Indeksu Nowojorskiej Giełdy Papierów Wartościowych, który poprawił się o 0,2%.
Wśród akcji większych firm indeks Nasdaq 100 wzrósł o 1%, czyli 4,56 punktu, do 453,05 punktu, podczas gdy wskaźnik Dow Jones wzrósł o 0,2%.
Richard Bruno, szef handlu pozagiełdowego w PaineWebber, powiedział, że rynek pozagiełdowy ma w zwyczaju mieć opóźnienie w stosunku do wielkich ruchów na Nowojorskiej Giełdzie Papierów Wartościowych.
Podczas gdy wskaźnik Dow Jones ożywił się w poniedziałek po upadku z zeszłego piątku, rynek pozagiełdowy, który nie ucierpiał zbytnio podczas korekty, runął.
– Nasz rynek został uderzony dużo mocniej w poniedziałek niż rynek notowany na giełdzie” – powiedział Bruno.
– Dochodzimy do siebie i wracamy do prowadzenia interesów na dotychczasowych zasadach.
Jestem zachęcony tym działaniem.
Tempo handlu było duże, z 4,3 tys. emisji i 147,6 mln akcji zmieniających właścicieli.
Wzrastające emisje akcji pobiły te zniżkujące 1271 do 811.
Większość intensywnych starań handlarzy pozagiełdowych i inwestorów skupiło się na akcjach firm, które mogły zostać dotknięte finansowo przez zniszczenia spowodowane niszczycielskim trzęsieniem ziemi w północnej Kalifornii.
Podczas gdy inwestorzy spekulowali na temat długo- i krótkoterminowych konsekwencji kataklizmu, handel akcjami wielu firm, które mogły zarówno zyskać, jak i mieć problem z powodu katastrofy, kwitł.
Na szczycie listy znalazły się: firmy ubezpieczeniowe, budowlane i technologiczne z rejonu Zatoki San Francisco.
Akcje związane z ubezpieczycielami były mieszane, jako że inwestorzy starali się rozgryźć, jak ocenić wpływ szkód na te koncerny.
Handlowcy powiedzieli, że najbardziej narażone firmy z branży ubezpieczeń majątkowych i wypadkowych w rejonie San Francisco to m.in. pozagiełdowa Safeco i Ohio Casualty.
Frank Gilmartin, handlowiec, który śledzi akcje ubezpieczeniowe dla Fox-Pitt Kelton, powiedział, że jego strategią była wczesna sprzedaż.
Potem, gdyby akcje znacząco spadły, planował rozpocząć ich agresywne kupno, bazując na teorii, że firmy ubezpieczające w końcu będą musiały podnieść stawki, by zrekompensować roszczenia, które wypłacą ofiarom trzęsienia ziemi, a także ofiarom huraganu Hugo z zeszłego miesiąca.
Podobnie zyski firm reasekuracyjnych oraz brokerów ubezpieczeniowych się poprawią.
Wielu inwestorów spodziewało się, że zniszczenia, które spowodował huragan, będą katalizatorem wyższych stawek w przemyśle, które obniżyły się z powodu intensywnej konkurencji.
Jednak według Gilmartina zniszczenia, które wywołał huragan, nie były na tyle duże, by umożliwić podwyższenie składek ubezpieczeniowych.
– Firmy po prostu oddały to, co miały w rezerwach – powiedział.
– Teraz będą musiały zwiększyć swoje zapasy, by chronić się na przyszłość, a to oznacza wzrost stawek.
Ogółem pozagiełdowe emisje ubezpieczeniowe były zróżnicowane.
Safeco spadł o 0,13 do 32,63 na 462,9 tys. akcji.
Ohio Casualty wzrósł o 0,25 do 51,75 na 137,2 tys. akcji.
St. Paul Cos. skoczył o 2 do 59,75 na 517,5 tys. akcji.
Academy Insurance spadł o 0,03 do 1,19, ale wolumen wyniósł ogółem 1,2 mln akcji.
Wskaźnik ubezpieczeniowy Nasdaq skoczył o 4,15 do 529,32 w ciągu dnia, podczas gdy wskaźnik barometru emisji akcji dużych firm ubezpieczeniowych i sektora bankowego wzrósł o 1,72 do 455,29.
Inwestorzy spodziewają się, że SunGard Data Systems, firma dostarczająca usługi naprawcze po katastrofie dla biznesów opierających się na komputerach, zyska na trzęsieniu ziemi.
Akcje SunGarda wzrosły o 1,75 do 21,75 na 194 tys. akcji.
Akcjami Kaslera, firmy budującej drogi i mosty w Kalifornii, handlowano intensywnie, skoczyły więc o 2,13 do 9,88 na 1,3 mln akcji.
Guy F. Atkinson dodał do swojej wartości 0,88 do 16,88 na 335,7 tys. akcji.
Firma z siedzibą w San Francisco dostarcza usługi inżynieryjne i budowlane dla infrastruktury przemysłowej.
Handlowcy niepokoili się początkowo o akcje przedsiębiorstw także wielu wiodących pozagiełdowych firm komputerowych, takich jak Apple Computer, która ma biura w pobliży rejonu zniszczonego przez trzęsienie ziemi.
Jednak większość tych akcji miała się dobrze.
Apple Computer zyskał 1 do 48,25, Ashton-Tate wzrósł o 0,38 do 10,38.
Intel także wzrósł o 0,38 do 33,88.
Jednak Sun Microsystems spadł o 0,25 do 17,25.
Ceny akcji przedsiębiorstw biotechnologicznych również wzrosły.
Chiron wzrósł o 0,5 do 27, a Cetus zyskał 0,5 do 16,88.
Akcje firm komputerowych spoza Kalifornii także odnotowały wzrosty.
Microsoft poprawił się o 1,88 do 80,5, a Lotus Development dodał 1,25 do 32,5.
Z innych wiadomości powiązanych z trzęsieniem ziemi warto wspomnieć o tym, że pozagiełdowi firma brokerska Hambrecht & Quist była wyłączona wczoraj z handlu, a jej pozycje były zamrożone na ten dzień przez Narodowe Stowarzyszenie Maklerów.
Prąd nie został przywrócony w siedzibie firmy w San Francisco, zatem handel wczoraj rano był niemożliwy.
W Nowym Jorku Roger Killion, wiceprezes firmy Hambrecht, powiedział, że spodziewa się, że pozagiełdowy handel w firmie ruszy ponownie dziś rano, w Nowym Jorku albo w San Francisco.
W innych notowaniach Medco Containment Services zyskał 0,88 do 15 na 1,9 mln akcji po ogłoszeniu straty za pierwszy kwartał, który skończył się 30 września.
Firma zarobiła 6,6 mln dol. w zeszłorocznym okresie kwartalnym.
Amerykańskie kwity depozytowe Jaguara wzrosły o 0,38 do 10,75 na wolumenie 1,1 mln.
Analitycy w Londynie wierzą, że inwestorzy, pomimo popłochu, w jakim zalewali rynek przejętymi akcjami, powinni trzymać się mocno akcji Jaguara, jak napisano w rubryce „Zasłyszane na ulicy” w niniejszej gazecie.
Amgen wzrósł o 1,5 do 50,75 po intensywnych obrotach.
Analitycy obliczają, że Amgen mógł zyskać na trudnościach, jakie dopadły jego konkurenta, Genetics Institute, w związku z lekarstwem EPO przeciwko anemii.
Genetics Institute wyjawił ostatnio, że jest uwikłany w spór z dystrybutorem leku, Boehringer Mannheim, dotyczący jakości niektórych partii towaru.
