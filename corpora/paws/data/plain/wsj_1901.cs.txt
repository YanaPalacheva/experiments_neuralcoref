Jihokorejský prezident Roh Tae-woo poté, co odmítl návrhy, aby byl won znovu přehodnocen, prohlásil, že současný poměr této měny vůči dolaru je "přiměřený".
Jeho poznámky v reakci na otázky reportéra zde ve Státním tiskovém klubu signalizovaly odpor Soulu proti tlaku USA na další zvýšení hodnoty měny.
Spojené státy chtějí silnější won, aby jihokorejský export byl dražší a pomohl tak zredukovat soulský obchodní přebytek.
Mnozí jihokorejští obchodníci naopak chtějí devalvaci s poukazem na to, že posílení wonu v poslední době už tak oslabilo výkon země v oblasti exportu.
Prezident Roh také prohlásil, že Jižní Korea podniká kroky, které by won uvolnily, aby mohl reagovat na tržní síly.
Soul poukázal na svůj chybějící devizový trh jako jeden z důvodů, proč hodnota wonu zůstává pod silnou kontrolou.
Prezident Roh prohlásil, že požadavek Spojených států na odstranění jihokorejských importních kvót na hovězí maso bude vyřešen "uspokojivě",ale nijak nenaznačil, kdy se tak stane.
V předchozím vystoupení na společné schůzi Kongresu řekl, že Jižní Korea nemůže v podobných zemědělsko-obchodních otázkách dělat rychlé kroky, "anižby vyvolala politické a sociální trauma.
