Na Wall Street nastávají možná pro některé těžké časy, ale pár šéfů vydělává stále stejně - nebo i více.
Například u společnosti Bear Stearns Cos. dostalo 15 výkonných ředitelů vedených předsedou Alanem "Acem"Greenbergem platy zvýšené z 22.9 milionu dolarů za 12 měsíců končících 30. dubna 1988 na 35.9 milionu dolarů za 14měsíční období končící 30. června.
Tato čísla nezahrnují vysoké dividendy z držení akcií Bear Stearns.
Greenberg sám dostal 4.5 milionu dolarů, potom ještě odhadem 1.5 milionu v dividendách, což je více než loňských 2.4 milionu dolarů.
Vzrůst je zaznamenán v poslední informační zprávě této brokerské firmy podané u Komise pro regulaci prodeje cenných papírů.
Protože společnost Bear Stearns funguje na fiskální roky, jsou její údaje k dispozici podstatně dříve než údaje jiných firem.
Poslední období má místo 12 měsíců měsíců 14, protože společnost Bear Stearns přešla na fiskální rok končící v červnu namísto v dubnu.
650 obchodníků s akciemi a obligacemi společnosti Bear Stearns zároveň dostalo za poslední rok nižší plat, což podle společnosti odráží nižší příjem z provizí způsobený snížením aktivity investorů na burzách.
Společnost Bear Stearns nicméně v pondělí oznámila zvýšené výdělky za první čtvrtletí, končící 29. září, částečně díky 31% nárůstu provizí během čtvrtletí.
Finanční ředitel William J. Montgoris závratné mzdy u společnosti Bear Stearns bránil.
"Pokudfirma nic nevydělá, máme všichni základní plat ve výši 200000 dolarů - a to je na Wall Street hodně málo," řekl Montgoris.
Společnost Bear Stearns nicméně nikdy od svého založení před 65 lety neměla ztrátový rok.
Vedle 62letého Greenberga dostali za 14 měsíců končících v červnu ještě před dividendami 3 miliony dolarů a více čtyři další výkonní ředitelé společnosti Bear Stearns.
Podle informační zprávy dostal 55letý James E. Cayne, prezident Bear Stearns, 3.9 milionu dolarů, 53letý Michael L. Tarnopol, výkonný viceprezident, téměř 3.4 milionu dolarů, a dva výkonní viceprezidenti, 44letý Vincent J. Mattone a 42letý William J. Michaelcheck, každý kolem 3.3 milionu dolarů.
Montgoris uvedl, že firma má na určování odměn "přesnýmatematický vzorec" založený na výdělcích firmy.
"Toneznamená, že výkonný výbor by měl dostávat nižší plat jen proto, že nefunguje konkrétní část firmy" (jako je akciové brokerství), řekl.
