Společnost Morgan Grenfell Group PLC oznámila, že John Craven, skupinový výkonný ředitel, přebírá za sira Petera Careyho, který odchází do penze, předsednictví skupiny obchodních bank.
Carey zůstane členem rady obchodní banky.
Craven je všeobecně uznáván za to, že během minulého roku zaměřil energii společnosti Morgan Grenfell na jádro firemního financování, řízení fondů a bankovní aktivity.
Loni ukončila společnost Morgan Grenfell své pokulhávající operace s britskými cennými papíry.
Craven řekl, že jeho převzetí předsednictví znamená, že bude mít méně aktivní roli v každodenním řízení skupiny, ale dodal, že strategický cíl obchodní banky zůstane nezměněn.
Craven se ke společnosti Morgan Grenfell připojil jakožto skupinový výkonný ředitel v květnu 1987, pár měsíců po rezignaci bývalého výkonného ředitele Christophera Reevese a dalších vysokých funkcionářů z důvodu účasti obchodní banky v kontroverzním převzetí společnosti Distiller's Co. společností Guinness PLC v roce 1986.
Společnost Morgan Grenfell firmu Guinness o nabídce informovala, což bylo obestřeno fámami, že firma Guinness používala na podpoření hodnoty nabídky umělé prostředky.
Společnost Morgan Grenfell prohlásila, že místo výkonného ředitele převezme Michael Dobson, který je nyní zástupcem skupinového výkonného ředitele.
Obchodní banka také oznámila, že finanční ředitel David Eward z osobních důvodů odchází do penze předčasně.
Jeho pracovní povinnosti převezme Anthony Richmond-Watson, který byl zvolen místopředsedou.
Zpráva o Ewardově odchodu do penze přichází den po tom, co Morgan oznámil, že Christopher Whittington odešel z pozice předsedy bankovní pobočky společnosti Morgan, aby nastoupil do firmy poskytující finanční služby.
Craven uvedl, že Eward i Whittington měli v plánu odejít z banky již dříve, ale Craven je přesvědčil, aby zůstali, než banka bude v dobrém postavení.
"Pokudspolu jejich odchody nějak souvisí, pak tak, že odcházejí v době, kdy je banka v poměrně dobrém stavu a vývoj je velmi slibný."
Minulý měsíc oznámila společnost Morgan Grenfell, že její zisk před zdaněním vzrostl o 49.6 % na 32.8 milionu liber za první pololetí, čemuž pomohl zdravý rozvoj jejího odvětví zabývajícího se tuzemskými i mezinárodními firemními financemi.
