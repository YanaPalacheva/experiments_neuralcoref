Společnost Dow Chemical Co. uvedla, že čistý příjem za třetí čtvrtletí poklesl ve srovnání s rekordním loňským čtvrtletím o 6.8 %.
Tento pokles přerušil sérii 10 čtvrtletí, kdy společnost Dow vykázala nárůst výnosu.
Čistý zisk společnosti Dow za třetí čtvrtletí klesl z loňských 632 milionů dolarů, neboli 3.36 dolaru na akcii, na 589 milionů dolarů, neboli 3.29 dolaru na akcii.
Obrat za poslední čtvrtletí vzrostl o 2 % z loňských 4.15 na 4.25 miliardy dolarů.
Při kompozitním obchodování na Newyorské burze cenných papírů společnost Dow uzavřela na 94625 dolaru na akcii, což je zvýšení o 75 centů.
Mluvčí uvedla, že společnost Dow je spokojena s očekáváním burzy Wall Street, že výnos za celý rok bude činit přibližně 14.60 dolaru na akcii ve srovnání s loňským rekordním čistým ziskem 2.4 miliardy dolarů, neboli 12.76 dolaru na akcii.
Avšak takový signál o zisku za celý rok vrhá pochyby na to, zda se společnost Dow dotáhne na své čisté zisky z loňského čtvrtého čtvrtletí, kdy činily 3.44 dolaru na akcii, neboli 635 milionů dolarů.
Kdyby společnost Dow výkon za loňské čtvrté čtvrtletí vyrovnala, získala by tento rok 14.85 dolaru na akcii.
Ještě předtím, než v červenci oznámili plán koupit 67 % společnosti Marion Laboratories Inc., představitelé společnosti Dow naznačovali, že společnost za tento rok vydělá méně než 15 dolarů na akcii.
Mluvčí společnosti řekla, že tato akvizice by mohla v tomto roce příjmy na akcii dále snížit.
Společnost Dow přesně neuvedla, jaký dopad bude mít akvizice společnosti Marion na příjmy za rok 1989.
Jako příčinu poklesu příjmů za třetí čtvrtletí společnost Dow označila několik faktorů včetně nižších cen za polyethylen a další základní chemické látky, zpomalení americké ekonomiky a silnější dolar, který zapříčinil, že vývoz společnosti Dow ze Spojených států byl pro zahraniční zákazníky dražší.
Dalším problémem byl 7% nárůst provozních nákladů v době, kdy zisky stoupaly pouze o 2 %.
Za prvních devět měsíců tohoto roku společnost Dow vydělala 2.06 miliardy dolarů, neboli 11.41 dolaru na akcii, což je zvýšení o 17 % oproti 1.76 miliardy dolarů, neboli 9.32 dolaru na akcii v loňském roce.
Obrat se za posledních devět měsíců zvýšil o 7.7 % z 12.38 miliardy dolarů za stejné období v loňském roce na 13.34 miliardy dolarů.
