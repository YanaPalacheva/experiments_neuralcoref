Na základě domněnky, že rafinérské komplexy v sanfranciské oblasti postihlo silné zemětřesení, prudce stouply ceny ropy při rychlém obchodování, ale když se ukázalo, že ropné provozy nebyly vážně poškozeny, tento vzrůst rychle opadl.
Hráči na trhu, obchodující na základě mála konkrétních informací, začali v noci v Tokiu přihazovat na ceny ropy.
Toto zotavení se rozšířilo na evropské trhy, kde obchodníci stále sázeli na to, že zemětřesení odstavilo velké rafinérské továrny v oblasti San Franciska.
Až do včerejšího rána bylo San Francisco stále z většiny světa telefonicky nedosažitelné.
Společnost West Texas Intermediate na mnoha zahraničních trzích zvýšila nabízenou cenu o více než 20 centů za barel.
Při otevření Newyorské obchodní burzy vyskočila společnost West Texas Intermediate na listopadových dodávkách o 10 centů za barel na 20.85 dolaru, stále v domnění, že rafinérie byly poškozeny.
V oblasti San Franciska se podle průmyslových údajů denně zpracovává zhruba 800000 barelů ropy, což je asi třetina celkové kalifornské rafinérské kapacity.
V době předcházející loňskému roku stačila i fáma o uzavření jedné velké rafinérie na západním pobřeží podnítit nárůst termínových obchodů, protože trh s ropou je příliš napjatý.
Včera ráno ale někteří velcí provozovatelé rafinérií na západním pobřeží - včetně společností Chevron Corp., Exxon Corp. a jednotky Royal Dutch/Shell Group Shell Oil Co. - oznámili, že jejich rafinérie poškozeny nejsou a jsou stále v normálním provozu.
Většina provozovatelů oznámila, že preventivně uzavřeli provoz ropovodu, ale nenašli žádné okamžité škody.
Benzínové terminály jsou také z větší části nepoškozené, řekli.
"Jetěžké si představit, jak burzy spekulovaly, když se do San Franciska nemohl nikdo dovolat," řekl jeden ohromený vedoucí pracovník ropné společnosti.
Když se rozšířila zpráva, že rafinérie zůstaly netknuty, ceny ropy prudce poklesly a den ukončily na 20.56 dolaru za barel, což je o 19 centů méně.
Benzín pro dodávku v listopadu klesl o 1.26 centu na galon na 54.58 centu.
Topný olej skončil na 60.6 centu, o 0.45 centu níže.
"Trhse v podstatě řídil dvěma silami, jdoucími proti sobě," řekl Nauman Barakat ze společnosti Shearson Lehman Hutton Inc.
"Jednouje panika, zemětřesení v San Francisku, což je kladná síla."
Ale jakmile byl tento faktor odstraněn, sebrali obchodníci zisky a zaměřili se na zásoby ropy, řekl Barakat.
Když burzy v úterý zavřely, zveřejnil Americký ústav pro ropu, že zásoby ropy za týden končící pátkem, který obchodníci vnímali jako nepříznivý, stouply o 5.7 milionu barelů.
Ale někteří hráči na trhu si stále myslí, že spekulace po zemětřesení by mohla mít na ropné trhy větší dopad.
"Problémje, že zatímco na povrchu je všechno v pořádku, otázkou zůstává," řekl Barakat, "jestlinebyla poškozena konstrukce potrubí nebo cokoli jiného."
Včera na dalších komoditních trzích:
MĚĎ:
Při náznaku zlepšení situace s pracovními sílami v sektoru se uvolnily ceny termínových obchodů.
Smlouva na prosinec klesla o 1.85 centu na libru na 12645 dolaru.
Podle jednoho analytika se pracovníci dolu na měď ve městě Cananea v Mexiku, který byl mimo provoz od konce srpna, kdy mexická vláda oznámila jeho krach, mají vracet do práce.
Tento analytik uvedl, že bude trvat asi dva až tři měsíce, než začne důl produkovat měď ve významnějším množství.
Dodal, že ačkoli dosud nebylo vydáno žádné oficiální prohlášení, stávka v dole Highland Valley v Britské Kolumbii, která trvá již déle než tři měsíce, se považuje za vyřešenou.
Jiný analytik uvedl, že návrat Cananey do provozu nemusí být tak brzký, jak někteří očekávají.
"Stálese konají jednání, zda se bude propouštět, což byla celou dobu zásadní otázka," řekl.
Nicméně zvyšující se pravděpodobnost, že tato dvě velká přerušení dodávky budou vyjasněna, měla na trh vliv, shodli se analytikové.
Oba doly jsou normálně hlavními dodavateli mědi do Japonska, které kupuje měď na světovém trhu.
První analytik řekl, že Japonci, stejně jako Číňané, koupili měď na počátku týdne v Londýně, ale toto nakupování od té doby polevuje, protože se zdá, že se situace dodávek, alespoň dlouhodobá, zlepšila.
"Zájemse nějakou dobu zaměřoval na dodávku mědi a dobrou poptávku jsme brali jako samozřejmost," řekl.
"Teď,když se zdá, že se situace v dodávkách zlepšuje, bylo by pro obchodníky nejlepší obrátit svůj zájem k poptávce."
Poznamenal, že ministerstvo obchodu včera zveřejnilo, že zářijová nová bytová výstavba klesla od srpna o 5.2 % na 1.26 milionu jednotek v přepočtu na rok, což je nejnižší úroveň za sedm let.
"Současněs těmito faktory se i v jiných ekonomických zprávách píše o zpomalení ekonomiky, což může znamenat sníženou spotřebu mědi," řekl.
CUKR:
Ceny v termínových obchodech zvýšily úterní zisky.
Dodávka na březen skončila díky dvoudennímu zisku 0.3 centu vzrůstem o 0.16 centu na libru na 14.27 centu.
Podle jednoho obchodníka Japonsko řeklo, že letos zbývá pouhých 40000 tun cukru, které má podle současných závazků dostat z Kuby.
Toto prohlášení bylo učiněno po úterních zprávách, že Kuba odloží své dodávky do Japonska naplánované na konec tohoto roku na počátek roku příštího.
Tento obchodník uvedl, že množství zmíněné v japonském ohlášení je tak malé, že je bezvýznamné.
Jeden analytik řekl, že si myslí, že trh bude do jisté míry žít ze zpoždění kubánské sklizně cukru, způsobeného nepříznivým počasím.
Obchodník řekl, že faktorem, který ve skutečnosti drží pevné termínové ceny, může být Indie.
Tato země nedávno koupila 200000 tun cukru a očekávalo se, že minulý týden bude mít zájem koupit podobné množství, ale neměla.
"Jeznámo, že cukr potřebují, a očekávání, že vstoupí na trh, mu očividně dává podstatnou podporu," řekl prodejce.
DOBYTEK A MASO:
Očekává se, že ministerstvo zemědělství zítra oznámí, že množství dobytka ve 13 hlavních chovatelských státech kleslo k 1. říjnu oproti minulému roku o 4 % na 8.21 milionu, řekl Tom Morgan, prezident společnosti Sterling Research Corp. z Arlington Heights ve státě Illinois.
Ceny dobytka za poslední týdny při spekulacích, že vládní čtvrtletní zpráva bude signalizovat nižší dodávky hovězího, stouply.
Kromě jiného se očekává, že vláda oznámí, že množství mladého dobytka ve výkrmnách kleslo za čtvrtletí o 3 %.
Výkrmny vykrmují dobytek na porážku, pokles tudíž znamená, že produkce hovězího bude v zimě klesat.
Někteří analytikové skutečně očekávají, že vláda oznámí, že zářijový přesun mladého dobytka do výkrmen klesl v sedmi velkých chovatelských státech ve srovnání se zářím 1988 o 8 %.
