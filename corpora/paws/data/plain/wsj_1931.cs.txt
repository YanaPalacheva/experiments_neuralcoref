Dolar včera zakončil níže, protože ho tlačily dolů pokračující znepokojení ohledně burzy.
"NaWall Street obchodujeme velmi opatrně," řekl Trevor Woodland, hlavní podnikový obchodník ze spořitelny Harris Trust & Savings Bank v New Yorku.
"Nikdonení ochotný vsadit firmu na to, že burza neprodělá další divokou jízdu."
Zprávy o úterním silném zemětřesení v Kalifornii spustily v ranních obchodech v Asii sérii prodejů dolaru, avšak většina směnárníků uvedla, že podle jejich očekávání bude dopad zemětřesení na finanční trhy krátkodobý.
Navzdory chabým výsledkům dolaru si někteří směnárníci stojí za tím, že nabídky na americkou měnu zůstanou relativně dobré.
Woodland ze spořitelny Harris Trust poznamenal, že měna nadále projevuje odolnost vůči přívalu "pesimistickýchnovinových titulků", které vznikly za poslední týdny a zahrnují zvýšení sazeb v Evropě a v Japonsku, agresivní intervenci centrální banky, prudký pokles cen akcií na newyorské burze o 190 bodů, neočekávaně špatnou zprávu o americkém obchodu a kroku, který podnikla Federální rezervní banka, aby napomohla snížení sazeb ve Spojených státech.
Zatímco Woodland na základě nedávných změn úrokových sazeb ve světě nepředvídá významný růst americké měny, poznamenal, že "jejímožnost poklesu je překvapivě a - pro spekulanty na vzestup dolaru - "pozoruhodně"omezená.
Na konci včerejšího obchodování v New Yorku dolar zaznamenal kurz 18485 marky, což byl pokles z 18667 marky v úterý večer, a na 141.45 jenu, což byl pokles z 142.75 jenu v úterý večer.
Libra zaznamenala kurz 15920 dolaru, což bylo zvýšení z 15753 dolaru v úterý večer.
Ve čtvrtek začala americká měna v Tokiu obchodovat na 140.97 jenu, což bylo snížení oproti středečnímu uzavření v Tokiu na 142.10 jenu.
Ve snaze uklidnit burzy a odvrátit opakování burzovního debaklu v roce 1987 doplnila Federální rezervní banka po pátečním propadu cen na burzách rezervy do bankovního systému.
Někteří analytikové poznamenávají, že po burzovním zmatku v minulém týdnu a úterním zemětřesení v Kalifornii je těžké odhadnout, jakou chce mít centrální banka hlavní sazbu federálních fondů.
Tvrdí, že fakt, že zemětřesení zabránilo mnohým bankám běžet na plný výkon, dal Federální rezervní bance další důvod k tomu, aby držela likviditu na vysoké úrovni.
Federální rezervní banka v podstatě uzavřela zákaznické smlouvy o zpětném odkoupení v hodnotě 1.5 miliardy dolarů, které mají zvýšit likviditu, což je během tří dnů třetí sada příkazů zpětné koupě.
Analytikové uvedli, že sazby federálních fondů by měla snížit dodatečná likvidita.
Obchodníci říkají, že devizový trh prozatím zkoumá federální fondy i události na Wall Street.
Poznamenávají, že dolar je nadále extrémně citlivý na jakékoli špatné zprávy z burzy.
Americká měna skutečně pomalu klesla, když na začátku obchodování spadl Dow-Jonesův index akcií průmyslových společností asi o 13 bodů.
Mírný vzestup burzy před opětným pádem ke konci dne dodal obchodníkům s měnou odvahu, aby tlačili dolar nahoru.
Někteří obchodníci poznamenali, že nervozita ohledně nedávného prudkého pádu cen akcií by mohla zesílit příští doporučení guvernéra Japonské banky Satoshiho Sumita, která zjevně nabádala japonské investory, aby byli při investování do zadlužených odkupů v USA velmi opatrní.
Obchodníci naznačují, že jediná pozitivní zpráva v dohledu, která by mohla odvést pozornost od transakcí s kmenovými akciemi, jsou zářijové údaje o spotřebitelských cenách v USA.
Tato čísla, která by měla být zveřejněna v pátek, by podle očekávání měla ukázat vzrůst inflace ze srpnových 4.7 na 4.8 %.
Pokud čísla ukáží silný nárůst inflace, mohla by zapůsobit proti uvolňování ze strany Federální rezervní banky.
Při mírném obchodování na Newyorské komoditní burze stouplo zlato pro běžnou dodávku o 1.30 dolaru na 368.70 dolaru za unci.
Odhadovaný objem činil tři miliony uncí.
Ve čtvrtek na začátku obchodování v Hong Kongu bylo zlato na 368.15 dolaru za unci.
