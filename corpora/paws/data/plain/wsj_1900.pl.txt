Komisja Przedsiębiorstw Użyteczności Publicznej Arizony zezwoliła firmie Tucson Electric Power Co. na podniesienie taryfy o 11,5%, co jest wartością znacznie niższą od rekomendowanej w zeszłym miesiącu przez przedstawiciela Komisji i stanowi zaledwie połowę stawki planowanej przez przedsiębiorstwo.
Decyzja ta następuje po serii problemów w Tucson Electric, takich jak znaczne odpisy aktualizujące, 60-proc. cięcia w dywidendach oraz odejście poprzedniego prezesa, Einara Greve’a, w trakcie wewnętrznego dochodzenia w sprawie sprzedaży jego akcji.
Decyzja regulacyjna Arizony przewiduje 42 mln dol. dodatkowego dochodu rocznie dla firmy w porównaniu z wzrostem o 57 mln zaproponowanym przez przedstawiciela komisji.
Przedsiębiorstwo zabiegało o wzrost równy 80,3 mln dol. lub 22%.
Decyzja została ogłoszona po zakończeniu transakcji na Nowojorskiej Giełdzie Papierów Wartościowych.
Tucson Electric miał zamknięcie na poziomie 20,88 dol. za akcję, ze spadkiem o 25 centów.
Rzecznik prasowy Tucson Electric powiedział, że firma jest rozczarowana decyzją Komisji i obawia się swoją przyszłą kondycję finansową.
