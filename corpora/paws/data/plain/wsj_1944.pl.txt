Car funduszy powierniczych, John M. Templeton, umieścił swoje pieniądze tam, gdzie widnieje jego nazwisko, przelewając 1,4 mln dol. na jeden z jego własnych funduszy, The Templeton Value Fund.
John Templeton posiada akcje w kilku z 33 funduszy, którymi zarządza jego firma, ale jedynie w trzech z 10 dostępnych dla amerykańskich inwestorów, jak wynika z akt Komisji ds. Papierów Wartościowych i Giełd (SEC).
Są to: Templeton Global Income, Templeton Emerging Markets, a teraz także Value Fund.
Dlaczego dodał Value Fund do listy?
Ponieważ jest bardzo optymistycznie nastawiony do pojawiających się akcji o wysokim potencjale wzrostu, które uzupełniają portfolio funduszu.
– Pojawiające się akcje o wysokim potencjale wzrostu nie były w Ameryce popularne przez lata, były zaniedbywane – powiedział Templeton ze swojego zacisza na Bahamach – a ich ceny często postępują za rynkiem jako całością.
Zakup przez Templetona prawie 150 tys. jednostek uczestnictwa w funduszu zamkniętym nastąpił przed gwałtownym spadkiem na amerykańskim rynku papierów wartościowych w zeszły piątek, ale wciąż okazał się być nieco zyskowny.
Templeton zgodnie z raportami SEC zakupił swoje akcje w kilku odrębnych transakcjach między 30 sierpnia a 28 września.
Dokonał zakupu za ceny akcji mieszczące się między 9,38 a 9,63 dol.
Według zbiorczego raportu Nowojorskiej Giełdy Papierów Wartościowych fundusz zamknął wczorajszy dzień na 9,63 dol., o 12,5 centa w górę.
Co więcej, Templeton otrzymał 5 października dywidendę w wysokości 22 centów za akcję.
Bieg rzeki.
Jak wynika z akt złożonych w Komisji ds. Papierów Wartościowych i Giełd (SEC), starszy zastępca prezesa oraz zastępca prezesa James River Corp. sprzedali pod koniec sierpnia i na początku września większość swoich akcji produkującego papier koncernu z Richmond w stanie Virginia.
Prezesi, którzy otrzymali 30,88 dol. za akcję, wykazali się dobrym wyczuciem czasu.
W handlu na nowojorskiej giełdzie wczoraj akcje James River zamknięto na poziomie 28,38 dol., ze spadkiem o 12,5 centów.
6 września Robert Joseph Sherry, starszy zastępca prezesa firmy ds. pracowników i public relations, sprzedał 4 tys. akcji, pozostając z 1,1 tys. akcji James River.
Zgodnie z danymi SEC Sherry sprzedał 88% swoich udziałów w firmie w tym roku, łącznie ze zbyciem akcji w lutym zeszłego roku.
Sherry odmówił komentarza, gdy został zapytany o sprzedaż.
James A. Toney, zastępca prezesa, sprzedał 1,5 tys. akcji 28 sierpnia.
Według akt SEC wciąż posiada 1,1 tys. akcji.
Toney również odmówił komentarza.
Gracz stopami procentowymi.
Cincinnati Gas & Electric Co. figuruje w tym tygodniu na szczycie tabeli firm, która dołączana jest do Insider Trading.
Trzech dyrektorów tego przedsiębiorstwa użyteczności publicznej co najmniej podwoiło swój portfel akcji w firmie od lipca.
Największego zakupu dokonał Dudley Taft, który kupił 4,4 tys. akcji za 125 tys. dol.
Taft, który jest także prezesem Taft Broadcasting Co., powiedział, że kupił akcje, ponieważ ma konto przeznaczone na przedsiębiorstwa użyteczności publicznej w firmie brokerskiej Salomon Brothers Inc., która poleciła te akcje jako dobry zakup.
Salomon Brothers potwierdziła, że pakiet akcji jest rekomendowany do zakupu od ok. dwóch lat.
– Cincinnati Gas & Electric jest w dobrym stanie – powiedział Taft, a przedsiębiorstwa użyteczności publicznej są „dobrą inwestycją, ponieważ stopy procentowe idą w dół”.
Taft zapłacił średnio 28,43 dol. za każdą akcję.
Wczoraj akcje zostały zamknięte na nowojorskiej giełdzie na poziomie 28,75 dol., ze spadkiem o 12,5 centów.
Dwóch innych dyrektorów kupiło 1 tys. i 1,9 tys. akcji po cenach zawierających się między 28,15 a 28,75 dol. za akcję, jak pokazują dokumenty wypełnione w SEC-u.
Z tymi dwoma osobami nie udało się skontaktować, by udzieliły komentarza.
Rzecznik prasowy firmy powiedział, że nie może wytłumaczyć ich nagłego optymizmu.
– Nic mi nie wiadomo o żadnych nowinach czy czymkolwiek nietypowym, co by się tu działo – powiedział Bruce Stoecklin, dyrektor usług medialnych.
Peter Pae z Pittsburgha miał swój wkład w powstanie tego artykułu.
