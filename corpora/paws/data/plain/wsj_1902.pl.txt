Great American Bank poinformował, że jego zarząd zatwierdził stworzenie przedsiębiorstwa holdingowego, które umożliwi bankowi oszczędnościowemu prowadzenie nietradycyjnej działalności bankowej zgodnie z nowym prawem federalnym.
Bank poinformował również, że zaproponowany główny cel nowego holdingu to umożliwienie GAB rozwoju działalności na rynku nieruchomości.
Działalność ta w zeszłym roku wygenerowała 26,1 mln dol. zysku operacyjnego.
Jednak według GAB zyski z tego segmentu działalności nie są brane pod uwagę, żeby sprostać wymogom dotyczącym kapitalizacji, które stawiane są bankom oszczędnościowym w San Diego zgodnie z prawem federalnym z 1989 r.
Zgodnie z jego wymogami nowa jednostka działająca na rynku nieruchomości miałaby odrębną strukturę kapitałową.
Zaproponowane przedsiębiorstwo holdingowe konsolidowałoby także oddziały GAB w San Diego i w Tucson w Arizonie w jedną instytucję koncesjonowaną w San Diego.
Jak wyjaśnił rzecznik prasowy GAB, oczekuje się, że konsolidacja pozwoli oszczędzić rocznie na kosztach administracyjnych ponad 1 mln dol.
