Obléhaný mimoburzovní trh Nasdaq se konečně vzchopil a při vydatném obchodování prudce stoupl poté, co přestál tři dny silného prodávání.
Kompozitní index Nasdaq vyskočil o 0.7 %, neboli 3.35, na 463.28.
Vzrostl více než kompozitní index Newyorské burzy cenných papírů, který se zvýšil o 0.2 %.
U větších akcií stoupl index Nasdaq 100 o 1 %, neboli 4.56, na 453.05, zatímco Dow-Jonesův index akcií průmyslových společností vzrostl o 0.2 %.
Richard Bruno, vedoucí mimoburzovního obchodování ve společnosti PaineWebber, řekl, že mimoburzovní trh má tendenci zaostávat za velkými pohyby na newyorské burze.
Zatímco index akcií průmyslových společností se v pondělí z pátečního propadu zotavil, mimoburzovní trh, který během změn tolik netrpěl, se propadl.
"Náštrh dostal v pondělí mnohem větší ránu než burzovní trh," řekl Bruno.
"Právěse zotavujeme a vracíme se k běžnému chodu.
Mě to dění povzbudilo."
Tempo obchodování bylo velké, majitele změnilo 4343 emisí a 147.6 milionu akcií.
Rostoucích akcií bylo více než klesajících, a to 1271 ku 811.
Většina spekulací mimoburzovních obchodníků a investorů se soustředila na akcie společností, které mohou být finančně poškozeny ničivým zemětřesením v severní Kalifornii.
Zatímco investoři spekulovali o dlouhodobých a krátkodobých důsledcích, aktivně se obchodovalo s akciemi mnoha společností, které mohly mít ze katastrofy prospěch nebo škodu.
V čele seznamu: pojišťovací, stavební a technologické společnosti z oblasti sanfranciského zálivu.
Akcie související s pojišťovnictvím si vedly smíšeně, zatímco se investoři snažili přijít na to, jak posoudit dopad majetkových škod a úmrtí na tyto podniky.
Obchodníci uvedli, že mezi podniky s nejvíce poškozeným majetkem v sanfranciské oblasti patří společnosti Safeco a Ohio Casualty z mimoburzovního trhu.
Frank Gilmartin, obchodník, který sleduje akcie pojišťoven pro společnost Fox-Pitt Kelton, řekl, že jeho strategií bylo prodat brzy.
Kdyby potom akcie prudce klesly, měl v úmyslu je aktivně nakupovat na základě teorie, že společnosti, které pojišťují proti majetkovým škodám a nehodám, budou nakonec muset zvýšit sazby, aby mohly uhradit pojistné škody, které vyplatí obětem zemětřesení a obětem hurikánu Huga z minulého měsíce.
Lepší zisky budou mít také zajistitelé a pojišťovací makléřské společnosti.
Mnoho investorů očekávalo, že v tomto odvětví, které je kvůli nízkým sazbám vyplývajícím ze silné konkurence v útlumu, škoda po hurikánu urychlí nástup vyšších sazeb.
Gilmartin však řekl, že škoda při hurikánu nebyla natolik rozsáhlá, aby si vynutila velké vzrůsty.
"Společnostijen vrátily to, co si dříve našetřily," řekl.
"Nyníbudou muset zvýšit rezervy, aby se chránily do budoucna, a to znamená, že sazby vzrostou."
Celkově si emise pojišťoven na mimoburzovním trhu vedly smíšeně.
Společnost Safeco klesla o 1/8 na 32 5/8 při 462900 akciích.
Společnost Ohio Casualta stoupla o 1/4 na 51 3/4 při 137200 akciích.
Společnost St. Paul Cos. vyskočila o 2 na 59 3/4 při 517500 akciích.
Společnost Academy Insurance klesla o 1/32 na 1 3/16, avšak objem činil celkem 1.2 milionu akcií.
Index pojišťoven Nasdaq během dne vyskočil o 4.15 na 529.32, zatímco ukazatel velkých pojišťoven a bank se vyšplhal o 1.72 na 455.29.
Investoři očekávají, že společnost SunGard Data Systems, která poskytuje podnikům závislým na počítačích služby obnovení provozu po katastrofě, bude mít ze zemětřesení prospěch.
Akcie společnosti SunGard stouply o 1 3/4 na 21 1/4 při 194000 akciích.
Masivně se obchodovalo s akciemi společnosti Kasler, kalifornské společnosti stavící silnice a mosty, které vzrostly o 2 1/8 na 9 7/8 při 1.3 milionu akcií.
Společnost Guy F. Atkinson stoupla o 7/8 na 16 7/8 při 335700 akciích.
Tato společnost se sídlem v San Francisku poskytuje projektové a stavební služby průmyslové infrastruktuře.
Obchodníci byli zpočátku nervózní ohledně akcií společností včetně mnoha počítačových společností, které na mimoburzovním trhu vedou, jako je například společnost Apple Computer, která má pobočky v blízkosti oblasti zničené zemětřesením.
Většina těchto akcií si však vedla dobře.
Společnost Apple Computer stoupla o 1 na 48 1/4, společnost Ashton-Tate vzrostla o 3/8 na 10 3/8.
Společnost Intel také stoupla o 3/8 na 33 7/8.
Společnost Sun Microsystems se ale propadla o 1/4 na 17 1/4.
Vyšší byly také akcie biotechnických společností z této oblasti.
Společnost Chiron stoupla o 1/2 na 27 a společnost Cetus vzrostla o 1/2 na 16 3/8.
Akcie počítačových společností sídlících mimo Kalifornii si také polepšily.
Společnost Microsoft stoupla o 1 7/8 na 80 1/2 a společnost Lotus Development vzrostla o 1 1/4 na 32 1/2.
V dalších zprávách souvisejících se zemětřesením se makléři mimoburzovního trhu společnosti Hambrecht & Quist včera omluvili z obchodování a Národní sdružení obchodníků s cennými papíry jí na den zmrazila pozice trhu.
Včera ráno nebylo možné obnovit dodávku energie v hlavním sídle společnosti v San Francisku, a tak se nemohlo obchodovat.
Roger Killion, výkonný viceprezident společnosti Hambrecht v New Yorku řekl, že očekává, že obchodování na mimoburzovním trhu bude v této společnosti obnoveno dnes ráno, buď v New Yorku, nebo v San Francisku.
Při jiném obchodování vzrostla společnost Medco Containment Services o 7/8 na 15 při 1.9 milionu akcií poté, co oznámila ztrátu za první čtvrtletí, které skončilo 30. září.
Za stejné čtvrtletí v loňském roce společnost vydělala 6.6 milionu dolarů.
Americké vkladní stvrzenky společnosti Jaguar stouply o 3/8 na 10 3/4 při objemu 1.1 milionu.
Ve sloupku těchto novin s názvem Říká se bylo včera uvedeno, že analytikové v Londýně jsou přesvědčeni, že investoři navzdory masové snaze srazit akcie pro převzetí budou nadále akcie společnosti Jaguár držet pevně.
Společnost Amgen v silném obchodování stoupla o 1 1/2 na 50 3/4.
Analytikové soudí, že by společnost Amgen mohla prosperovat následkem potíží, kterým v souvislosti s lékem proti anémii zvaným EPO čelí její konkurent, Institut genetiky.
Institut genetiky nedávno oznámil, že je zapleten do sporu se společností Boehringer Mannheim, která tento lék distribuuje, ohledně použitelnosti některých výrobních dávek.
