New York Times Co. ogłosił, że dochód netto wzrósł w trzecim kwartale z uwagi na jednorazowy zysk ze sprzedaży sieci telewizji kablowych należących do koncernu.
Dochód ten wzrósł nagle do 210,8 mln dol., czyli do 2,68 dol. na akcję z 26,7 mln dol., czyli 33 centów na akcję z roku poprzedniego.
Ostatni kwartał to zysk 193,3 mln dol., czyli 2,46 dol. na akcję, pochodzący z zakończonej w sierpniu sprzedaży New York Times Cable.
Pomijając dochód, zysk operacyjny spadł o 35% do 16,4 mln dol., czyli do 21 centów na akcję z 25,2 mln dol, czyli 31 centów na akcję.
Spadek w pierwszej kolejności był związany ze zmniejszeniem dochodów po zakupie czasopism „McCall’s”, „Golf World” oraz „Sailing World”, niższymi dochodami z akcji zwykłych z grupy produktów leśnych z racji obniżki cen oraz niekorzystnego kursu wymiany walut, a także 8,7-proc. zmniejszeniem się powierzchni ogłoszeniowej w „New York Times”, flagowej gazecie grupy.
Ilość reklam w 35 regionalnych gazetach wydawnictwa spadła o 1,1%.
Firma oznajmiła, że spodziewa się, że te negatywne czynniki będą nadal występować w nadchodzącym roku.
Dochód wzrósł o 6,4% z 390,5 mln dol. do 415,3 mln dol.
