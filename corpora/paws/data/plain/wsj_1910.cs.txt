Společnost Benj. Franklin Federal Savings & Loan Association uvedla, že očekává vykázání čistých ztrát ve třetím čtvrtletí ve výši okolo 8 milionů dolarů neboli 1.04 dolaru na akcii, což je důsledkem navýšení rezerv na úvěrové ztráty o 11 milionů dolarů.
Tato záložna z Portlandu ve státě Oregon, která vlastní aktiva v hodnotě 5.2 miliardy dolarů, měla ve třetím čtvrtletí loňského roku čistý příjem 1.8 milionu dolarů neboli 23 centů na akcii.
Společnost Franklin oznámila, že zveřejnění výnosů za poslední čtvrtletí očekává příští týden.
Záložna uvedla, že doplňkové rezervy vycházejí z možných odpisů jistých aktiv společnosti Franklin a jejích dceřiných společností a neplacení závazků v jejím investičním portfoliu.
Podle mluvčí také souvisejí se změnami v účetních postupech, které bude společnost Franklin muset učinit, aby vyhověla novým federálním požadavkům na kapitalizaci záložen.
Akcie společnosti včera v národním volném prodeji uzavíraly na 4.25 dolaru, s poklesem o 25 centů.
