W ciągu kilku minut po zamknięciu rynku akcji w piątek zadzwoniłem do senatora Billa Bradleya z New Jersey, zawiadomiłem go, że wskaźnik Dow Jones spadł o 190 punktów późnym popołudniem i radośnie poinformowałem, że winni temu są on i jego koledzy demokraci.
Po południu usunęli oni znaczącą przeszkodę dla propozycji obcięcia podatku od zysków kapitałowych prezydenta Busha, która zdawała się być już przesądzona po tym, jak wcześniej w tym miesiącu została przegłosowana zdecydowaną większością głosów przez Izbę Reprezentantów.
Senator Bradley uważa, że takie cięcie podatkowe odwróci reformę podatkową, którą pomagał stworzyć w 1986 r.
Wie on jednak, że aż 20 spośród jego kolegów demokratów jest gotowych głosować za cięciem, które jest rozwiązaniem pożądanym przez ich wyborców.
W efekcie stał się głównym głosicielem opinii, że cięcie powinno być zablokowane z przyczyn proceduralnych.
Pomógł przekonać 10 z tych senatorów, by wsparli w tej kwestii jego i przywódcę większości, George’a Mitchella.
Budżet miał być uzgodniony w nieprzekraczalnym terminie 15 października, jednak ci senatorowie-demokraci odmówili zgody na głosowanie nad dołączeniem zysków kapitałowych do ustawy budżetowej, wiedząc, że wniosek przejdzie.
Po odmowie głosowania merytorycznego, przywództwo Partii Republikańskiej w senacie stanęło w poniedziałek rano przed trudnym wyborem.
Mogło się poddać i mieć nadzieję na wygraną w sprawie zysków kapitałowych w przyszłości lub mogło podążyć za strategią Białego Domu, by zawetować uzgodnienie aż do momentu, gdy kwestia zysków kapitałowych zostanie dołączona.
Amerykańska Izba Handlowa przodowała we wsparciu propozycji Busha.
Udzieliła ona poparcia strategii Białego Domu, wierząc, że jest to najpewniejsza droga do zwycięstwa.
W piątek w samo południe ważny przedstawiciel Białego Domu zawiadomił Richarda Rahna, przewodniczącego izby, o tym, że Biały Dom nie zgodzi się na ustawę o uzgodnionym budżecie do momentu, gdy nie otrzyma mocnego zapewnienia, że będzie zezwolenie na głosowanie merytoryczne w Senacie.
Dwie godziny później z Kapitolu doszły słuchy, że administracja zgodziła się na uzgodnienie bez takich zapewnień ze strony demokratów z senatu.
Rahn był zszokowany i zadzwonił do biura Richarda Darmana, dyrektora Biura Zarządu i Budżetu oraz głównego stratega administracji w tej sprawie.
Zostawił wiadomość oskarżającą Darmana o sprzedanie się.
Jednak to republikanie z senatu wycofali się ze strategii weta.
Rynek akcji zareagował tak jak Rahn, kruszejąc po wchłonięciu informacji, że strategia Darmana została porzucona.
W końcu rynek akcji reprezentuje zbiorowe oczekiwania dotyczące wartości przyszłego strumienia dochodów narodowego kapitału akcyjnego, zdyskontowanego tak, by przedstawiał wartość.
Dlaczego miałoby być zaskakujące, że 30-proc. cięcie podatku od zysków kapitałowych będzie mieć tak wielki wpływ na wartości narodowego kapitału akcyjnego?
Całkowita wartość prywatnych aktywów z łatwością przekracza 15 tryliardów dol.
Wartość aktywów, jakimi handluje się na giełdach, jest bliska 3 tryliardom dol.
Gdyby podatek od jakiegokolwiek zysku z tych aktywów został podwojony, czy ich wartość nie spadłaby dla ich właścicieli?
Czy nie jest rozsądnie założyć, że aktywa, które posiadasz, byłyby warte więcej, gdyby rząd nagle oznajmił, że gdybyś je sprzedał, mógłbyś zatrzymać 30% więcej z zysku niż początkowo myślałeś?
Rzeczywiście stabilny wzrost na rynku akcji w tym roku był wynikiem sukcesu prezydenta Busha w przyjęciu jego propozycji dotyczącej zysków kapitałowych.
30-proc. cięcie zysków kapitałowych tylko w tym roku wynosi ok. 50 mld dol.
Mówimy o prawdziwych pieniądzach.
Gdy Rahn powiadomił prasę z sektora finansów, że załamanie się rynku było spowodowane zahamowaniem zysków kapitałowych, został ogólnie zignorowany, a wręcz delikatnie wyśmiany.
Zamiast tego korpus prasowy od razu zaakceptował pogląd, że przeszkoda w przejęciu finansowania United Airlines zbiła o 7% wartość narodowego kapitału akcyjnego i spowodowała wstrząs na całym świecie.
Rahn wskazywał na przejście słonia przez Wall Street, podczas gdy zdrowy rozsądek skierował uwagę na pchłę United Airlines.
Dlaczego tak się dzieje?
Z jednej strony spora liczba wiodących rzeczników prasowych nie zarządza portfelem papierów wartościowych, co pozwoliłoby im zrozumieć, że wartość aktywów jest w bardzo dużej mierze zależna od tego, jakie podatki nakłada rząd na te aktywa.
Istnieją ekonomiści i reporterzy finansowi, którzy sympatyzują z poglądem, że obniżenie podatku od zysków kapitałowych jest korzystne dla bogaczy.
A jednak z jakiegoś powodu uważają, że Wall Street jest obojętna na rezygnację z obniżenia podatku, które wydawało się być tak bliskie w piątek rano, a teraz stanowi problem.
Poniedziałkowy rykoszet rynku nastąpił po weekendowych zapewnieniach Darmana, że administracja ma inne plany na zwycięstwo w sprawie cięcia, którego projekt żyje i ma się dobrze.
Argument senatora Bradleya jest taki, że cięcie podatku od zysków kapitałowych będzie na dłuższą metę złe dla gospodarki.
Według niego cięcie w sposób nieunikniony doprowadzi do wzrostu marginalnych stawek podatku dochodowego w 1990 r., gdy Biały Dom będzie zmuszony do poproszenia o zwiększenie podatku, by osiągnąć cele budżetowe.
Oznacza to, że wraz z cięciem zysków kapitałowych spoiwo porozumienia z 1986 r. zniknie, a rzeczywistość polityczna spowoduje podniesienie stawki podatku dochodowego.
Kontrargument, który usłyszał, był taki, że jeśli on i jego koledzy demokraci z takim sukcesem zniweczyli propozycję prezydenta, luka w dochodzie otworzy się z hukiem w 1990 r. z powodu osłabionej gospodarki.
W tej atmosferze nie będzie miejsca na poważne rozważania na temat wzrostu podatków.
Gdyby senator Bradley zezwolił na głosowanie na temat zysków kapitałowych, propozycja by przeszła, sprzedaż detaliczna na Boże Narodzenie byłaby znacząca, a nie obarczona upadającym rynkiem akcji, gospodarka w 1990 r. byłaby mocna, a wpływy z dochodów na każdym szczeblu administracji rządowej, łącznie z New Jersey, byłyby zaskakująco wysokie.
Żadne podwyżki podatków nie byłyby konieczne.
Walka o zyski kapitałowe to najważniejsza gra, która toczy się w mieście.
W Waszyngtonie i na Wall Street.
Wanniski jest prezesem Polyconomics Inc. z Morristown w stanie New Jersey
