Wysiłki mediatora federalnego w kierunku doprowadzenia do ponownych rozmów między Boeing Co. a związkami zawodowymi zawiodły i nie zaplanowano żadnych dalszych spotkań.
Pracownicy firmy i reprezentanci związkowi nie spotkali się twarzą w twarz, jedynie mediator krążył między przedstawicielami obu stron.
W oświadczeniu wydanym po spotkaniu gigant przemysłu lotniczego stwierdził, że nie podwyższy swojej oferty, chociaż modyfikacje w obrębie zaproponowanych proporcji płacy i pozapłacowych bonusów są możliwe.
Pracownicy odrzucili już propozycję wzrostu płac o 4% i bonusów o 8% w pierwszym roku.
W drugim roku pracownicy fizyczni dostaliby 3-proc. wzrost płac i 3-proc. wzrost bonusów, po którym nastąpiłby 3-proc. wzrost w trzecim roku, ale już bez modyfikacji bonusów.
– Firma nie ustąpi już w żadnej kwestii – powiedział rzecznik prasowy.
Jako że rozpoczął się 15. dzień protestu, niektórzy strajkujący zaczęli się denerwować, przyznała strona związkowa, ale większość z 55 tys. pracowników jest przygotowana, by czekać tak długo, jak będzie potrzeba.
