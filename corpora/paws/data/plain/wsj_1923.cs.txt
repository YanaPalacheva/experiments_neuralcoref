Společnost Coca-Cola Co. (Coke) možná přiostří války ohledně koly.
Společnost Coke uvedla, že bude testovat prodej bezkofeinové verze své hlavní značky Coca-Cola Classic, přičemž začne příští týden ve městě Charlotte v Severní Karolíně.
Následovat budou další, dosud neuvedená města.
Pokud bude všechno v pořádku, bude výrobek v příštím roce uveden na celostátní trh, řekl mluvčí společnosti Coke.
Po zmatku kolem změny složení koly v roce 1985 se společnost Coca-Cola zdráhala dělat nepořádek v názvu Classic dalším rozšiřováním značky.
Nyní se však zdá, že je tento gigant v oblasti nealkoholických nápojů odhodlán riskovat.
"NázevClassic Coke má neuvěřitelnou hodnotu a oni tento název dosud neobchodovali," říká Jesse Meyersová, vydavatelka obchodního časopisu Beverage Digest.
Mluvčí společnosti Coke řekl, že bezkofeinový Classic by měl pomoci zvýšit rozsah původní značky.
Analytici skutečně uvedli, že růst prodeje v tomto odvětví omezila kromě jiného i absence nových výrobků.
Podle časopisu Beverage Digest nyní společnost Coke vede před společností Pepsi v tržním podílu u bezkofeinových dietních kol, avšak zaostává za společností Pepsi v prodeji bezkofeinových slazených kol.
Společnost Coke v roce 1983 uvedla na trh bezkofeinovou slazenou kolu založenou na původní receptuře.
V roce 1985 přešla na bezkofeinovou recepturu, kterou používá pro svojí novou kolu.
Mluvčí společnosti sdělil, že společnost Coke zkoumá možnost uvést na trh bezkofeinový Classic již rok.
Uvedl, že díky velkému zvýšení prodeje dalších bezkofeinových nealkoholických nápojů nastala správná doba právě nyní.
